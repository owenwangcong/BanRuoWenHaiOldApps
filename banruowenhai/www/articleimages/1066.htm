
<html>
<head>
<meta http-equiv=Content-Type content="text/html; charset=gb2312">
<link rel=Edit-Time-Data href="./1066.files/editdata.mso">
<title>大佛顶首楞严经摄论</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	}
.MsoPlainText
	{margin:0cm;
	margin-bottom:.0001pt;
	font-size:12.0pt;
	}
-->
</style>
<link rel="stylesheet" href="../books/book.css">
</head>
<body lang=ZH-TW link=blue vlink=purple background="../books/textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;color:#FF6600'>大佛顶首楞严经摄论<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>太虚大师著<span lang=EN-US></span></span></p>
  <p class=MsoPlainText align=center style='text-align:center'><span
style='color:#003300'>──民国三、四年在普陀作──<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">一 判摄本经文义分</a></span></p>
  <p class=MsoPlainText align=center style='text-align:center'><span lang=EN-US><a
href="#a02">二 会较余部文义分</a></span></p>
  <p class=MsoPlainText align=center style='text-align:center'><span lang=EN-US><a
href="#a03">三 别明当部要义分</a></span></p>
  <p class=MsoPlainText align=center style='text-align:center'><span lang=EN-US><a
href="#a04">四 散释艰文涩义分</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b>顶礼如来藏，满分正觉者，<span lang=EN-US></span></b></p>
  <p class=MsoPlainText style='text-indent:24.0pt;'><b>愿仗加持力，摄显深经义，<span lang=EN-US></span></b></p>
  <p class=MsoPlainText style='text-indent:24.0pt;'><b>回施诸有情，共入遍知海！<span lang=EN-US></span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>问曰：本经自度震旦，说之者已无虑百师，今造摄论意何所为？且了义教有多经论，曷不择之大藏，开所未开，乃独取义已大明之本经，增枝业之辞乎？答曰：略有六意造此摄论：尝考诸师说本经者，多列文逐句以疏解（诸解皆是），或断章取义以发明（若中峰或问、云栖摸象等），今欲用悬判简要之辞，摄全经周圆之义，令但闻略说者总持无遗，一也。诸师多依此经以彰自宗（若贤首宗、天台宗等），或排余说以局当部（若正脉等），今欲提教纲张弛之纲，显法门开合之巧，令遍究大藏者通达无壅，二也。本经有多当部要意，诸师泛露一斑，览者难窥全豹，今咸各别提清，令应从本经部门入道者得专修习，三也。本经有多艰文涩义，诸师悬解多歧，览者终泣亡羊，今略疏通抉择，令凡从本经文相怀疑者悉臻明了，四也。本经于震旦人根有深因缘，未至而天台殷勤拜求，已度则历代广共宏扬，随缘利导，信解易成，说之不厌重烦，五也。本经于震旦佛法，得大通量（吾别有论，尝谓震旦佛法，纯一佛乘，历代宏建，不出八宗：曰少林、曰庐山、曰南山、曰开元、曰天台、曰清凉、曰慈恩、曰嘉祥，约其行相别之，则禅、净、律、密、教是也。然一部中兼该禅、净、律、密教五，而又各各专重，各各圆极，观之诸流通部既未概见，寻之一大藏教盖亦希有；故唯本经最得通量。虽谓震旦所宏宗教，皆信解本经、证入本经者可也），未尝有一宗取为主经，未尝有一宗贬为权教，应量发明平等普入，观之不妨互异，六也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>已明造论因由，次说立论分齐。论有四分：一、判摄本经文义分，二、会较余部文义分，三、别明当部要意分，四、散释艰文涩义分。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>一　判摄本经文义分<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>云何判摄本经文义？说契经者，皆判三分：曰甲一、经序分，曰甲二、经宗分，曰甲三、经益分（注一）。经序、经益，悉照常途。今但取经宗分论之，从初卷阿难见佛顶礼悲泣、至十卷知有涅不恋三界是也。若略能诠层次，纯约所诠分齐，则可平分五品：一者、破妄惑开圆悟而顿获真菩提心；二者、违现业趣实证而专修佛三摩提；三者、转异熟成法身而直诣妙庄严海；四者、示七趣妄报扶律令远离业苦；五者、辩五阴妄境扶禅令净除惑业。经宗全义，亦已摄尽。或但为二：一者、理悟顿成（至圆通门章尽是也）；二者、事修渐证。或复作四：一者、证悟（前三卷是）；二者、悟修（四卷初起尽圆通章）；三者、修证（菩提路章）；四者证成。又分为三：一者、法性身真净因（至四卷方悟神珠非从外得是）；二者、受用身智断因（至八卷能除六品微细烦恼是）；三者、变化身慈悲因（尽经宗分）。又分为三：一者、真性菩提；二者、实智菩提；三者、方便菩提（分齐同上）。又分为三：一者、实相般若（至四卷心悟实相得未曾有是）；二者、观照般若（尽圆通章）；三者、文字般若（尽经宗分）。然未明文相生起之序，义门关属之脉，虽依此亦可见本经大意，欲令文义全畅，则应先剖经宗为三。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>乙一、顿问顿答，悬示始终全义（从阿难见佛顶礼悲泣、至中间永无诸委曲相是也）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丙一、曷为问中顿问一经全义？此有舍、取二门。舍门又二：一、恨徒闻无功，不能脱自业障：盖未深悟实相，亲见本心，纵使说空说有、说事说理、说圣说凡、说因说果决定明了，远离错谬；然而用生灭心辩净圆觉，彼净圆觉亦同轮转。故虽缘听佛音，忆持佛言，亦复不得真如法性，但益虚妄想相；譬蛇吞草，唯成毒汁。初卷文曰：“所以多闻未得无漏”。又曰：“如汝今者承听我法，此则因声而有分别”。又曰：“是故汝今虽得多闻，不成圣果”。又曰：“今日乃知虽有多闻，若不修行，与不闻等”。二卷文曰：“汝等尚以缘心听法，此法亦缘，非得法性”。又曰：“汝虽强记，但益多闻，如说药人，真药现前不能分别”。四卷文曰：“虽复忆持十方如来十二部经清净妙理，如恒河沙，只益戏论，汝虽谈说因缘、自然决定明了，人间称汝多闻第一，以此积劫多闻熏习，不能免离摩登伽难”。又曰：“汝虽历劫忆持如来秘密妙严，不如一日修无漏业”。六卷偈曰：“汝闻微尘佛，一切秘密门，欲漏不先除，畜闻成过误。将闻持佛佛，何不自闻闻！闻非自然生，因声有名字，旋闻与声脱，能脱欲谁名”。七卷文曰：“求多闻故，未证无为”。又曰：“我辈愚钝，好为多闻”。咸是贯彻此之一恨。是故心无退志，或承过，或愿修，佛得施教。或责过，或劝修，诃离教解，趣进修证，无尚兹矣。多闻既然，应知多智、多辨、多识等亦如是。故此章中阿难虽瞻如来胜相发心，亦成颠倒想相。然非使之塞耳抉目，贵令见性趋修而已。在已得随顺触证法性者，闻而无闻，无闻而闻，闻闻圆离，闻闻全彰。而闻即思修，思修增闻者，亦必能渐由随顺而得触证乎法性。至夫起凡情之信，广寡学之心，一历闻根，皆成佛种，听法功德，宁可思议！不得此意，一向无闻，虽劝修证，犹堕无闻比丘。与世尊之大哀，若虚度空过，永成无性阐提，沦长夜又奚疑！且十卷结文曰：“阿难闻佛示诲，忆持无失”。与前所诃闻持秘严，亦何别哉？故知贵乎契法性耳。又阿难选旋闻圆通，亦凭其积生多闻之力胜，故旋闻之功用亦胜；从闻思修，契入法性，则净极光通达，寂照含虚空，摩登伽在梦，谁能留汝形哉！闻之一字，诚本经之大关键已。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、厌小乘无力，不能救人魔难：如来说咒，文殊往海而阿难平昔同住诸小圣，曾不觉知（唯佛常知恒沙界外，一滴之雨亦明头数。诸小乘圣虽得六通，要须入定观察乃有所知，且其所知亦属有限），况能施拯？又阿难侍佛修小乘多年，欲漏依然未断，则小乘果亦非易成。与其修难成而无力之乘，曷若回心勤求乎无上菩提哉！此其所以厌小乘也。逮三卷末，阿难一悟真菩提心，便能发愿普度众生。又曰：“自未得度先愿度人”。乃至曰：“汝等必须将如来语传示末法，开悟斯义，无令天魔得其方便，保绥覆护，成无上道”等；皆以反显才入大乘，便得救人之力用也。二卷文曰：“汝等声闻狭劣无识”。三卷文曰：“汝先厌离声闻、缘觉诸小乘法”。四卷文曰：“我等会中登无漏者，虽尽诸漏，尚纡疑悔”。又曰：“令汝会中定性声闻及诸一切回向上乘阿罗汉等，皆获一乘寂灭场地”。又曰：“汝才举心，尘劳先起。由不勤求无上觉道，爱念小乘，得少为足”。又曰：示我会中诸蒙暗者，捐舍小乘”。又曰：“哀悯会中缘觉、声闻”。乃至十卷文曰：“声闻、缘觉，不成增进”。咸是照应此之一厌者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>取门亦二：一、求大果菩提：此与厌小乘相翻也。三卷偈曰：“愿今得果成宝王，还度如是恒沙众，令我早登无上觉，于十方界坐道场”！即是确立此一求也。二卷文曰：“休得疲怠妙菩提路”。三卷文曰：“由汝发心勤求无上菩提，故今为汝开示第一义谛”。四卷文曰：“菩提涅尚在遥远”。又曰：“汝等决定发菩提心”。又曰：“汝等必欲发菩提心”。乃至九卷文曰：“汝等有学缘觉、声闻，今日回心趣大菩提无上妙觉”。皆是提醒此一求也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、恳初修方便：此与恨徒闻相翻也。经中阿难屡请如来广示，文相甚著，不繁引。约而言之，初则未悟本菩提心令悟本菩提心，悟则不谬正因。次则未修真圆通门令修真圆通门，修则不滞本悟。次则未识妙庄严路令识妙庄严路，识者不生上慢。次则令知七趣生报，知者不昧因果，而谨洁正戒。次则令觉五阴魔境，觉则不落邪歧而速入圆明。至三卷终，是令阿难得菩提心。从四卷起，是令阿难入遍知海。云入遍知海者，令至成佛，得究竟无疑惑地；所谓初心菩萨，能尽知诸佛秘密藏也。复次菩提心者，涅妙心也；遍知海者，正法眼藏也。故阿难曰：“我今已悟成佛法门，是中修行，得无疑惑”。又曰：“顿悟禅那，修进圣位”。此所以本经一名救护亲因度脱阿难、及此会中性比丘尼得菩提心入遍知海也。阿难实犹未涉修证，同夫华严会上善财童子参遍善知识，普入佛法门；而普贤方且导归乎极乐，亦同宗门悟了还如未悟，故本经确是大心凡夫直趋佛果之乘也。对于无上菩提正修行路，刚成个最初方便耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丙二、曷为答中顿答一经全义，复有标、酬二门。标、谓标阿难所未知，此又有二：一者、众生无始妄想轮转，生死相续：初卷所破“想相”，二卷所指“妄见”，三卷所斥“识心分别计度”，四卷所除“细惑妄想戏论”，中间重重拣择，乃至十卷“五阴妄想”，终乎“汝应将此妄想根元，心得开通，传示末法诸修行者，令识虚妄，深厌自生”，皆是依据此之一标者已。二者、众生本有常住真心，性净明体，初卷所示“妙净明心”，二卷所显“妙真如性”，三卷阿难所获“本妙常心”，四卷如来所发“妙觉明性”，中间重重发明，乃至十卷圆满菩提归无所得，终乎知有涅，皆是开阐此之一标者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>酬、谓酬阿难所今请，此亦有二：一者、酬其愿求无上菩提：故令见华屋，选妙门，知圣位，信业报，识魔事，以护持此志不退也。二者、酬其欲恳最初方便：故首提出“应当直心”。直心者，正念真如也，专修圆通也，决趋果海也，严持净戒也，永越邪歧也。故维摩诘曰：“直心是道场”。而此章曰：“十方如来同一道故出离生死，皆以直心，心言直故，如是乃至终始地位中间永无诸委曲相”。更重明之：心，该六根及如来藏。言，该三业及陀罗尼。言直故心直，心直故言直。言是心之妙境，心是言之妙智，心是言之妙体，言是心之妙用。若论明悟，阿难心言直故，有计必陈，故得无计不摧，获菩提心，有疑必咨，故得无疑不决，入遍知海。若论修证，观音心言直故，一旋亡所，故得全超法界，合佛妙觉；一门圆照，故得顿发神用，满众生愿。此所谓十方婆伽梵，一乘修行路也。七趣生类，皆是心言曲故，妄造情想诸业，妄招升沉诸苦；五阴魔类，皆以心言曲故，妄取不实之境，妄坠无间之狱。此所谓三界性颠倒，一切委曲相也。全经结归不恋三界，起讫相应，有旨矣哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此章取舍标酬四门，门门各二，则成八义，义义莫不一惯本经全旨。要闻略说而得入者，但观乎此，便可总持本经无遗旨矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此章八义，皆贯全经之意，惟恳切初修方便一义，交师正脉，颇多发明。然谓奢摩他、三摩、禅那之三名，是约性定（即指首楞严三昧者）三时而立：谓初教悟三如来藏，闻解本具性定，曰奢摩他；中间教入三如来藏，入此性定，则曰三摩：最后教住持修证三如来藏及性定，则曰禅那。故用之判正说经为三分，以谓可明如来鉴机，答在问处，问答相应，独合本经宗趣，科符释义，科释相应。尔则奢摩他等三名，非定（定是首楞严故，是此三所解、所入、所住持修证者故）非心（心是如来藏故，是此三所悟、所入、所住持修证者故），但应译之为解、为入、为住持修证；岂华梵曾有此译义耶？无则应照教中常义：奢摩他译曰止，乃增上定心之因相；三摩（亦曰三昧、三摩地、三摩提）译曰等持，亦译曰定，亦译正定、正受，乃增上定心之自相；禅那译曰静虑，亦译曰思惟修，乃增上定心之果相。局其名义分齐言之，正唯一增上定心耳。毗钵舍那（亦曰毗婆舍那）译观，乃增上慧心之因相；般若译曰智慧，乃增上慧心之自相；菩提译曰圣觉，乃增上慧心之果相。局其名义分齐言之，正唯一增上慧心耳。然真正定慧心，必是相成共转：定是慧因，慧由定发，慧是定果，定依慧住：因果同时，非异时也。必是全体圆具：佛三摩地，平等寂持一切德相（理具三千、事造三千），法尔平等明现一切德相；佛三般若，平等照现一切德相，法尔平等任持一切德相：寂照同时，非异时也。格量其义，微析其相，奢摩它、定增，三摩提、慧增（是故亦曰三摩钵提，三摩钵提者即假想观也），禅那、定慧平等；毗钵舍那、慧增，般若、定增，菩提、定慧平等。定慧约体性，止观约力用；止观约工夫，定慧约成就。会其有极，归其有极，止观、定慧、平等平等，故首楞严三昧为大陀罗尼也。然则以此三名，强指为解、入、住三义，以配悟、修、证之三时，得非科之名与释之义两不相应乎？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>又交师于经中“妙奢摩它、微密观照”二句，亦既认为止观，则以此三割截配为三时，岂首楞严三昧初时唯止，次时唯观，后时唯禅那耶？纵云后后必兼前前，譬夫修时必非无悟，证时非失悟修；然教悟时未是教修时，岂非交师确立之自义，且用以斥余师悟时、修时不辨者乎？则所判为说奢摩它科者，正所谓教悟之时也。悟唯是止，修方是观，何于此科经文已有微密观照之句，自亦确认是观耶？若三名科三时是，则经文非、而自认为观者亦非，违经兼违自语，尚得谓之相应也哉？如来鉴机说法，非必随人语路，方为机教相扣；盖众生不自知心行根性，每有问非所宜，譬有夙生曾习不净观者，顺而修之，即可得道，却来问佛欲修数息法门，佛鉴其宜，不告以数息观，但教之观不净可也。何必答在问处，方为相应？若必答在问处，则佛答中应即标曰：汝问奢摩它者云云。至四卷中又应标曰：汝前问三摩者云云。至七卷中又应标曰：汝前问禅那者云云。至结经名，应曰：是经名为答阿难奢摩它、三摩、禅那问经。何经文都不如是？而阿难本非问出家应如何发心，佛乃先征其出家发心相；阿难本非问真妄心，佛乃先标众生心真妄二本耶？岂佛不明阿难问语，乃问东答西耶？吾谓阿难本不知问，不知欲成如来、菩萨先须悟得本菩提心！但因遭难蒙救，悔慕心切，欲急得一修行佛乘下手工夫，误在知修不知性，意谓佛可急修而成也。如来正鉴其误，故征发心及标真妄二本，复教应当直心。若阿难此处自察出家所发心为真为妄、顿悟真心，直心正念真如，则即赞大慈悲发弘誓愿可也。同十方佛一道超出，始永离诸终委曲相，虽本经从此止可也。阿难岂知如来有三卷强奢摩它，三卷强三摩，一卷弱禅那，待其问而说，故次等问此三名乎？如来岂如后代人师，先成腹稿，一有人问，不多不少，一一搬演出乎？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>盖佛说法，略有四别：一、无问自说者，二、瑞加他说者，三、现瑞待问说者者，四、随宜开示而说者。前之三种，乃普为三世有大因缘者，顺过去佛常仪，或有所说先定分齐；后之一种，则一问一答，或与或夺，要是应病施药耳。本经法门虽甚殊胜，除心咒及五阴魔境，应有成分（五阴魔境，佛言“是先世佛法门”），六十圣位虽因问起，所说亦是定仪（佛言：“作是观者明为正观，若他观者名为邪观”）；余则皆随宜开示者。此与菩萨造论，首先列义标门（宗门若洞上古辙等，仪亦同论，摩诃止观亦是论式），原自不同。岂可不观经义，谓经前必立有所说义分齐名，可用科配经文？适遇问起宛有三名，经义宛有三分，遂谓三分之义必是答所问三名哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>又、本经之首楞严王三昧，同否天台圆顿止观？此之三名同否三止三观？三如来藏同否三谛？亦说本经诸师一大诤也。今谓：本经文理圆足，原不必假余部为说；然会通之令愈显明，既可以华严之五法界、十玄门，起信之三细、六粗等疏释本经，则本经何独不可融天台之止观哉！贵不偏就余部而反乖本经耳。其用奢摩它等三名，专配三观或配三止，固属非是。吾谓若就阿难问意，虽求大乘，未明偏圆，其旨未能遽定。若就如来之所说义，本经固唯圆顿。则奢摩它者，一心三止也。三摩者，一心三观也。禅那者，一心平等，止观不二也。如来藏心三义者，一不可思议境三谛也。大佛顶首楞严王三昧者，境智、性修不二，总名曰圆顿止观也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>交师知首楞严为性三昧，不知圆顿止观亦是性止观也，故曰“法性寂然名止，寂而常照名观”。交师知首楞严三昧，有由解而悟、由修而入、由证而住之三时，不知圆顿止观亦有此三时（三时略同六即）也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>交师指天台止观与本经三摩提不同者，约有五意：一、谓天台止观，必以三止、三观、三谛敌体相对，不纵不横方为圆顿；又必止观双运，不许单取。本经则唯约三如来藏显圆融，不从敌对三止三观以论圆妙。且初时唯以止悟，次时唯以观入，后时方以禅那而住持修证。若依天台，本经止观，乃成纵横及与单取，故不可引彼同此也。今谓：交师用三名配三时之义，本不成立；若成立者，先无以解经中“于奢摩它微密观照”并列之文。故本经原未尝一时单止、一时单观，谓一时单止、一时单观者，特交师私意耳。盖由不知谛、观、止三，皆由说时言不顿彰，故以不纵横并别等融之；非亲悟亲证时尚带分空、分假、分中等名言也。即如本经显如来藏，说时先非、次即、后乃双离双即非即，岂亲悟亲证时亦同名言次地施设，及渐起三种分别耶？复不知若就言说以分别，悟时亦可说有三止、三观、三谛。藏心、即谛理也，止观、即悟解也。如来藏许有三，止观亦可有三，所谓正中即有偏也。何者？唯一如来藏心，本空、本不空、本空不空；唯一妙奢摩它，契空、契不空、契空不空；唯一微密观照，照空、照不空、照空不空故也。又复应知：当现量真悟时，必焉洞朗湛寂；约义言之，即是止观双运。何则？洞朗即观，湛寂即止故也，此经中所以曰：于奢摩它微密观照者也。二、谓天台止观，大师亲列三止三观之名，次第详说。本经若是说天台止观者，如来亦应分列三止三观，次第详说。而经文绝无空观、体真止等名，故决不同。此由未知大师说自法门，先标后说，与如来鉴机开示者，说仪不同故也。且信如交师言，则本经原无三如来藏名（三如来藏名，忆宝积经有之），交师亦何得引立三如来藏乎？三、谓天台止观，泛观万法；本经专修耳门圆通。彼泛此专，实大不同。不知天台止观，解成起行，亦复先简佛、众生法；次就本人之阴、处、界更简处、界，次就五阴，更简前之四阴，次就识阴更简前五、后二，唯取意识现前介尔阴心为正观境，专之又专，尚得谓之泛乎？四、谓天台止观，修时必用觉观思惟；本经修圆通时，惟一反闻，单刀直入。不知天台正修观时，亦复行起解忘，即一念是能观所观之不思议境智，不更存所解不思议境之名言（忆十不二门指要钞详解，亦有此说），何有觉观（觉观即是寻伺分别名言令心忽遽者也）？犹之闻即如来藏心，正反闻时，不复更存从法音所解如来藏义。若带名言，则存反闻二字，亦已杂觉观矣。约义言之，虽一反闻必具两重能所：一、能反智（即前开悟藏心之智，乃转意识始起妙观察智，亦名为始觉智），二、所反闻（即是取修圆通专境）。复以上二为能显行；从动静二相了然不生，至忽然超越世出世间，获二殊胜、四不思议为所显德。德、即如来藏性德也。若非能反之智，闻必放逸奔声，何能入流忘所？所谓思修，所谓缘心自在，皆能反智也。所谓闻熏闻修，则能显行也。岂一选耳门，即灰心泯智者哉？五、谓天台止观所建三谛，从识立解，犹夫父母画像；本经三如来藏，从根指出，则如父母亲身，故不相同。夫以如来色心胜妙，梵音、瑞光，身界融彻，竖拳、击钟，现成指点，诚与后代讲说有异；然在行人，若未正解亲悟，承听佛从见闻觉知指出真性，即取现前昭昭灵灵一段光象执为真性，则亦终成虚妄想相而已！故阿难虽已悟“头自动摇，见无所动，手自开合，见无舒卷”；后复与“若此见精必我妙性，今此妙性现在我前，见必我真，我今身心复是何物”之问也。逮得从闻正解无相实相，方成维妙维肖之父母画像；然犹未是亲悟也；必得现量亲悟，乃真见父母亲身耳。天台大师论开圆解，亦有两重：一者、闻解，尚属名言影像。二者、观解，始通法性真流。其观解亦从专观识阴开，开后发真正菩提心，乃任运趣入观行位（阿难所诣当亦齐此）。要之、法本无差，迷悟疏亲在人。开解未正，虽闻圆经亦落倒想；若执倒想所取为真如，执牛羊画像为父母画像耳。及闻圆经，正解圆开，乃识真正父母画像；现量亲悟，始见父母亲身。三圆融谛既然，三如来藏亦然。后代讲天台者，固影像之正解亦少真得。然智者大师南岳现证、大苏妙悟，自称是观行位人，岂亦未亲悟也？既亲悟则宁得谓三谛但是想像乎？故此五意皆不成其为不同也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>然有一义不同，交师独若未知。不同者何？本经选闻根为修圆通之要境；天台以意识为修止观之要境。此所重者耳根圆通，彼所重者意识圆通是也。为尊本经所重圆通，令闻者于闻时专心一门，即于闻时从闻思修得入流相，缘心自在；则虽以文殊简去意识圆通者，简去天台止观可也。交师末言天台止观，非不合于圆顿教旨，但不合于楞严修门，庶乎M矣。此皆贯摄经宗之义，且因此章奢摩它等三名而起，故略以寄辨焉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>乙二、委说委示，等流智悲二教（从阿难我今问汝当汝发心、至十卷最后垂范是也）。夫佛声教，皆是法界清净等流，要之不出智悲。智教念念回向诸佛，趣求菩提；悲教念念回向众生，哀救沦坠。说戒、宣咒，阿难虽曰发心度人，仍是进修要法。七趣因邪见毁律后，五魔因无闻证招，纯为遮除修行人见病、禅病者。见病、禅病，非修行人所必有者；若无见病、禅病，中间永离诸委曲相，固无须乎此也。而修行人每不免乎见病、禅病，阿难既所深闵，如来尤为大哀！故此唯是垂拯之法。然则结经名前为智教，结经名后为悲教，明矣。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丙一、悟证如来性觉（从阿难我今问汝、至结成经名是也）：如来性觉，即是如来藏心。亦复性即涅，觉即菩提。显是唯一佛乘，故以如来标之。凡夫初悟曰悟，世尊极证曰证。又复凡夫创始悟证，世尊究竟悟证。又复世尊究竟悟证，凡夫本具性觉；凡夫创始悟证，世尊圆成性觉。又复世尊创始悟证，大圆无垢，从来末曾发故；凡夫究竟悟证，本妙真明，从来未曾失故。故科曰悟证如来性觉也。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丁一、即三道成三德（从阿难我今问汝、至示菩提路章尽是也）：即惑（亦即无明妄想，性唯遍计，然亦依他所起）、业（亦即生死流转、烦恼缠缚，性唯依他，然亦遍计所执）、苦（亦即异熟报障，亦即异生，亦即十二类生。具言之，则九法界众生也。性唯由遍计执，不了依他起故，执为我法）三道，成般若（亦即法性真如，此由了达遍计名理本空故，即圆成实性）、解脱（亦即涅菩提，此由深观依他幻事无性故，入圆成实性）、法身（亦即佛菩萨界身土，亦即清净法界、四智菩提，盖般若、解脱三乘有共不共，法身唯大乘不共。诸佛菩萨身皆非苦，二乘无学身亦唯苦。所以约共解脱，二乘无学许齐顿悟直往菩萨七地。约法身德，二乘无学回心，尚滞菩萨信位。此由远离遍计执从依他起上所执我法故，证圆成实性）之三德，故曰即三道成三德。云何惑即般若？即、有二义：一、同体义，同是慧故，如何流东决西唯是一水。二、顿同义，悟即是故，如人惑南为北，但须一指。此中一向无修无证，六十圣位、第一渐次、究竟妙觉、亦所不立。所谓“真如界内绝生佛之假名，平等慧中，无自他之形相”者也。非顿非渐、强说曰顿，无迷无悟、强说曰悟。经云：“皆是识心分别计度，本如来藏妙真如性”。所谓“但离分别，即如如佛”。偈云：“真性有为空，缘生故、如幻；无为无起灭，不实、如空华。言妄显诸真，妄真同二妄，犹非真非真，云何见所见？中间无实性，是故若交芦。结解同所因，圣凡无二路。汝观交中性，空有二俱非，迷晦即无明，发明便解脱”。是颂此也。云何业即解脱？唯约同体义以论即，如烧木成灰，非不烧成故，非离木外别有灰故。正约此中立三渐次，亦复乘此直超一切圣位。依前门故，非顿非渐，约自门故，亦渐亦顿。偈云：“解结因次第，六解一亦亡。根选择圆通，入流成正觉”，是颂此也。云何苦即法身？唯约本具义以论即，如矿中金非离矿有，非不锻炼得成精金，非不F铸得成严具，非精金外别无矿质。依前门故，非顿非渐，亦渐亦顿；约自门本有义，故唯顿悟。所谓“知见立知即无明本，知见无见斯即涅，无漏真净”。约自门锻铸义，故唯渐证。正约此中以立五十五位真菩提路，通则全该本因极果。偈云：“陀那微细识，习气成瀑流、真非真恐迷，我常不开演。自心取自心，非幻成幻法。不取无非幻，非幻尚不生，幻法云何立？是名妙莲华，金刚王宝觉”。是颂此也。慈恩多约第三门以施设言教（南山大同慈恩），余非不具，然但兼说。嘉祥（即三论宗）多约第一门说，虽不离余，亦但带明。清凉（即华严宗）多约第一门及第三顿门设教（开元密宗大同华严），余亦但兼及耳。天台普约三门设教（庐山大同天台），颇无偏重，故于教道为最圆也。禅宗亲切为人，只重尊贵，亦是第一门及第三顿门，唯令现量证悟，不令比量依通，此其异也。兼论功勋，亦第二门，唯乘本悟、并销习气，又其异也。然是教道之异，证道无差，故同一佛乘也。得其旨者，于教道正不妨随宜施设耳。本经通则始终三门同说：假立分齐，则以悟如来藏，是即惑道成般若德；入圆通门，是即业道成解脱德；历菩提路，是即苦道成法身德。今用世间易知之事，立喻、法二图以明之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp; 
    </span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;┌坚湿<span
style='font-size:10.0pt;'>即诸原质</span>暖动<span
style='font-size:10.0pt;'>即诸原力</span>空<span
style='font-size:10.0pt;'>即是宇宙且遍常义</span></p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp; 
    </span>&nbsp;&nbsp;&nbsp;&nbsp;&nbsp;&nbsp;┌─┤</p>
  <p class=MsoPlainText style='text-indent:24.0pt;'>即于<span>&nbsp;&nbsp;&nbsp;&nbsp;&nbsp;&nbsp; 
    </span>│&nbsp; └地水火风时<span style='font-size:10.0pt;'>时即世界，此五即上五之现相，亦是动植诸物之本相总相。</span></p>
  <p class=MsoPlainText style='text-indent:24.0pt;'>一人<span>&nbsp;&nbsp;&nbsp;&nbsp; 
    </span>人┤&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
  </p>
  <p class=MsoPlainText style='text-indent:24.0pt;'>完全<span>&nbsp;&nbsp;&nbsp;&nbsp;&nbsp;&nbsp; 
    </span>│&nbsp; ┌思想名言行</p>
  <p class=MsoPlainText style='text-indent:24.0pt;'>具足<span>&nbsp;&nbsp;&nbsp;&nbsp;&nbsp;&nbsp; 
    </span>│&nbsp; ┤</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>│&nbsp; └善恶功罪事</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>│&nbsp; ┌见闻觉知心</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>└─┤</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>└眼耳鼻舌身</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>&nbsp;&nbsp;&nbsp;&nbsp;&nbsp;&nbsp;┌法性真如┐&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    ┌天台理具三千、是约</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>┌─┤&nbsp;&nbsp;&nbsp;&nbsp;&nbsp;&nbsp;&nbsp; ├迷悟依……┤</p>
  <p class=MsoPlainText style='text-indent:24.0pt;'>即于<span>&nbsp;&nbsp;&nbsp;&nbsp;&nbsp;&nbsp; 
    </span>│&nbsp; └染净性德┘&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    └此立、故云性善性恶</p>
  <p class=MsoPlainText style='text-indent:24.0pt;'>一心<span>&nbsp;&nbsp;&nbsp;&nbsp; 
    </span>心┤&nbsp; ┌闻思修种┐</p>
  <p class=MsoPlainText style='text-indent:24.0pt;'>完全<span>&nbsp;&nbsp;&nbsp;&nbsp;&nbsp;&nbsp; 
    </span>│&nbsp; ┤&nbsp;&nbsp;&nbsp;&nbsp;&nbsp;&nbsp;&nbsp; ├染净依</p>
  <p class=MsoPlainText style='text-indent:24.0pt;'>具足<span>&nbsp;&nbsp;&nbsp;&nbsp;&nbsp;&nbsp; 
    </span>│&nbsp; └漏无漏业┘</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>│&nbsp; ┌众生心体┐</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>└─┤&nbsp;&nbsp;&nbsp;&nbsp;&nbsp;&nbsp;&nbsp; ├真妄依</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>└圣凡法界┘</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>上图可自思惟，不复详解。即依此科，又分为三：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊一、显如来藏（从阿难我今问汝、至四卷如何自欺尚留观听是也）：本经但两见空如来藏名，不说有三个如来藏，故唯约一如来藏说空、不空、空不空三义。依释摩诃衍论，如来藏具十义，阿黎耶识亦具十义（此与唯识论说根本识同，亦同彼论阿陀那识，不与彼说阿赖耶同。盖阿黎耶一是本识通名，一是我爱执藏别名。彼约别名而说，起信论约通名而说。通名则总以异熟识、一切种识、阿陀那识，名之约阿赖耶识也。或不知名义之通别，于唯识、起信二论兴诤者，执名不寻义也）。阿黎耶真妄和合，如来藏全真在妄而又性自离诸妄染，此其异也。今略释之：如来者，大乘极果圣人也，亦即最究竟正觉众生也。藏即一一唯一真心，非圣非凡，通圣通凡；非果非因，通果通因。所谓泯一切法，立一切法，统一切法者也。此则如来非藏，藏非如来；藏有如来，如来有藏，约相违有财释。如来之藏，任持如来一切功德，是如来妙净功德之藏，故曰如来藏，约依士释。如来即藏，如来即是具足任持诸净功德者故，约持业释。又、如即空义，来即不空义，藏即空不空义；如即本妙圆心，来即圆明心妙，藏即妙明心元；才举如来藏即全彰此三义也。今立一图比较明之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><img border=0 width=461 height=793
src="./1066.files/image001.gif" v:shapes="_x0000_i1025"></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>观此图，可见如来藏纯真离妄，具德而又即是众生心体；不同但观果德凡夫绝分，但观真如不具德相。盖真如唯体大，如来藏是自体、相、用大故。故圆乘必依此立因果也。显如来藏之显有三义：一、世尊为当机开显示显，二、阿难等大凡开显悟显，三、满慈等小圣悟显入显。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己一、历万法显如来藏而开圆悟（至三卷经尽是也）。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚一、示真实性（至七大文终是也）：真实性者，即本如来藏妙真如性也。此科分四：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛一、破相想遮显如来藏（至第一卷虽得多闻不成圣果是也）：谓相想者，意取“前尘虚妄相想”，亦即“法尘分别影事”，亦即“色杂妄想想相为身、聚缘内摇昏扰扰相”，亦即“如幽室见浮根四尘”：此皆无始所积二取习气。取为实法，已是谬见，认为自心，尤属倒想。正同执浮尘根目为能见，不知门实不能见也。迷物为己，迷己为物，全是遍计妄执。若不改转此之倒见，纵使观如来藏以求成佛，亦同邀空华而结果；念首楞严以为上定，亦同拾春冰云得宝。何论意识？何论见精？何论九次第定？何论六受用根？直须空有同空，妄真同妄，破一切法尽遍，始达无相实相。故既不许随合随有，而复不许无著无在。所谓若执唯识为实有者，所执唯识亦同法执是也。然观如来首标真妄二原，故知破妄本即显真。阿难若从一一无有是处悟得，直下觅心了不可得！不可得中一切皆得，则如来亦将曰安心竟矣。若从都无自体悟得，即入如实空镜，远离一切心境界相，无可现中等现本性，具足一切功德，则圆自在慧且可尘尘入道矣。故破相想是用遮诠门显如来藏耳。正同中观论尽破遍计执法显第一义空，结之曰“以有空义故，一切法得成”也。且将以无在破处计，则先告以“有三摩提，名大佛顶首楞严王”；以无体破倒执，则先告以“妙净明心性一切心”。谓之用遮诠显，犹是据其遍胜而言，况以此为唯破非显，决定破舍乎哉！此若决定破心舍心，破识舍识，则亦决定破见舍见，破闻舍闻。何则？盲见暗色，还因暗见，梦闻杵音，还因杵闻。此与“承听我法，因声分别，内守幽闲，犹为影事”，亦何异乎？若非决定破见舍见，破闻舍闻，亦不决定破心舍心，破识舍识。何则？若色变时，汝亦识其色相迁变，汝识不迁，此与“手自开合、见无舒卷，声自有无、闻非生灭”，又何异乎？况经明示真心有体，又曰：“若离前尘有分别性，则真汝心”者哉！是知破唯破其倒执缘影（缘影即是无体法尘，遍计所执名言起者，十法界法皆唯缘影）为自心相，故曰：“若汝执吝分别觉观所了知性（可见尚非能了知性）必为心者，此心即应离诸一切色、香、味、触诸尘事业别有全性”。然若执为毕竟破舍，亦是倒执。所谓无在，所谓无体，亦是缘佛法音之影，仍与阿难执无著同。故曰：‘我非敕汝执为非心’。盖果是真实能分别体本性者，必不自见有在、无在，自执是心、非心。譬若眼不见眼，身不举身。故文殊曰：‘我真文殊，无是文殊，若有是者，则二文殊，然我今日非无文殊，于中实无是非二相’。夫然，知损法财、灭功德，莫不由兹心意识<span
lang=EN-US>；不知获神珠、入华屋，亦莫不由兹意识，心担板汉耳！惑为决定唯是破者，误由执般若为破相，不知是显具德圆融之第一义空也。要之，此显如来藏一大科，章章皆是显如来藏。若能瞥悟如来藏者，方且见犹离见，见不能及，何有倒想之不销乎！假立法门分齐，则此是凡夫从世间世俗谛上所起我、法执，用遮门显胜义胜义谛耳。此科分三：</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬一、征定（从阿难我今问汝，至愿舍生死是也）。此有二意：一、征知所依：所依若真，则或增显令明，或加劝进修耳；所依若妄，则须破显。二、征定其妄：阿难既执目能观见，必执缘影为心；故下文即喻讨贼也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬二、破显（从佛告阿难如汝所说、至与诸大众默然自失是也）。此亦分二：</p>
  <p class=MsoPlainText style='text-indent:24.0pt;'><span>&nbsp;&nbsp;&nbsp; </span></p>
  <p class=MsoPlainText style='text-indent:24.0pt;'>癸一、破处计以无在显（文中破七处计心者是也）。约文尚有二层：一、佛令阿难须知心目所在。二、如来逐破阿难计心所在。于第二层自有七段：一、计心在身内，此属世人常讦。二、计心在身外。三、计心潜眼内。四、计心依窍藏，此属被破转计。上四纯是凡夫妄计。灵峰谓阿难此时，犹未获须陀洹果，此言良是。盖须陀洹已入圣流，断分别身见故。然愚法声闻，虽得悟生空，而以生空是灭身心所证，不知即心自性；分别法执，全同凡夫。故一问心所在，即指其胸，倘亦直心酬佛所问者乎。五、计法尘合处有心。六、计根尘中间是心。七、计俱无所著为心。此三由引所闻圣教谬计。圣教本皆入理悟门，若执名言所生尘影为自心相，非达心性，是故均无是处。经文甚明，观之可知。原佛所以征问心之所在，逮计在处皆破斥者，欲令自悟凡有在处可指陈者，唯是心所分别尘影，全不是心（正同下文、指皆是物不是见者之意）。一念回光，即得圆照法界之全性耳。又正问定计心在内，忽告阿难及诸大众：“有三摩提名大佛顶首楞严王具足万行一门超出妙庄严路”，盖有二意：一、是先许阿难所请十方如来得成菩提法门，安慰其心。俾知今所说者，正是汝所请者，不生疑怖。二、恐误执佛唯破斥，俾知一路皆是全提此大法门，逼通身悟入耳。又此破缘影非心，亦即斥能见是目；此示能见非目，已显能见是心。故曰：“若眼能见，汝在室中门能见否”？又曰：“汝所知心，为复内出，为从外入？若复内出，还见身中；若从外来，先合见面”。 
    知此、则下文指见是心，就见显性者，已全具乎此矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>癸二、破倒执以无体显（从尔时阿难在大众中、至与诸大众默然自失是也）：所破倒执，即是文中执吝分别觉观所了知性必为心也。上破七处无是，已明相想非心。而此中更重与辨明生死根本元清净体：乃问“以何为心”，欲令自悟前所推穷寻逐者，乃攀缘心倒执之自性，实非是心，而即进悟识精元明之心体也。无如阿难全不觉知，仍将可推可逐之缘气以为心。佛不得已乃直为说破，此是从前尘虚妄相所生之想像，决非汝心。汝认为心，实迷物为己、认贼为子耳。此段盖结明上文、开出下文者。而阿难犹故不悟所执尘影之非心，不能自荐真心，佛乃重与说明万法皆以心为体性，心果是真，决非无体。复取其倒执为心之尘影，明其离尘毕竟无体，使其顿销倒想，获妙净明心也。故曰：“欲令心入无生法忍”。惜哉！阿难仅得个默然自失耳。是知此章在指阿难倒执为心之心，毕竟唯是尘影，无别自体；反显出离前尘自有之真心也。灵峰问答，于此甚有发明。有问：阿难自说“即能推者我将为心”，如何判其但认所推？答：谓众生颠倒，皆以所作能，若达能推之性，演若悟头不狂走也。故曰阿难虽以能推为心，实是所推影子，非真能推也。真能推者，虽是第六见分，而此见分便不在内外中间，本离过绝非，如眼不见眼，何可举似而曰：“即能推者我将为心”邪？此非深明护法师“四分”之旨者，往往分疏不下。盖见、相分起必同时，可推可缘者皆相分，相分无能缘能推用，从相分之可推可缘，显有见分能缘能推。而能推能缘之见分，体即自证、证自证者，即如来藏心也。所谓“识精元明能生诸缘缘所遗者”，此也。八识自体、谓之识精。八识自体所宗皆如来藏，谓之识精元明。从自证体起见相分，谓之能生诸缘。见分但缘相分，不能反缘自体（转识成智后则能缘之），故自体所宗如来藏，是缘所遗者之菩提涅元清净体。攀缘心，即自证所起见、相二分，正同下文所喻眚见灯影。此尚染分依他所起，知是眚影，则了如幻，不起遍计倒执。及乎执为自性（自性即是遍计执性所执实我实法别名），则取五阴以为身心，唯倒执矣，如执眚所现影为实物者。故有无始生死，枉受轮转。依此倒执修行无上菩提，犹如煮沙成馔，终不能得。此之真妄二本，间不容发，天地悬隔，只差在毫厘耳。此章面门光耀，佛界震动，开现合一，承听本国者，表真心显露，尘影销融，本无差别，亦无去来，体唯一如来藏心也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬三、结责（从佛告阿难、至不成圣果）：或谓九次第中灭受想定，已灭恒行心所，唯本识存；正得缘所遗者，如何犹受转论？盖入此定，虽似寂灭现前，亦是功行所致。在初未发妙观察智（即是微密观照之始觉智），离诸尘缘，无能分别真性，故不明证心体；迷晦为空，昧成冥谛，如盲目人，虽入宝藏实不能见宝得宝也。纵住百年，宁免穷苦。至声闻人，因已成四念处生空观智，得无学果，人执种现俱断，故不复招分段生死；而有法执取此晦昧寂灭以为涅，故不明见心宝，圆发神用。外道定功亦能至此，以其初无生空观智，人执现行虽已不起，人执种子完全潜伏在本识中。认为冥谛，取为涅。所谓“月巢鹤作千年梦，雪屋人迷一色功”者也。菩萨初悟，便能发始觉智，开心宝藏，贵不离诸缘而忽然忘缘，悟入缘所遗者。不用定中独头意识悟入，而用前五根识同时现量明了意识悟入。故能明了湛然，根根尘尘皆如来藏妙真如性，不动周圆，洞十方刹。只重“从缘荐入，不重就体消停”，此也。虽已悟入，然犹未能亲用，莫敌生死业力，故须修妙禅那，入圆通门；直至透过寂灭现前境界，始确发菩萨真信心，入流成正觉耳。前示二种根本，生死本是用攀缘心倒执所缘为自性者；菩提本是能生诸缘而又为缘所不及者。二者皆依缘显（缘即下文所云见精见缘）。缘是依他起性，执自性者是遍计执，缘不及者是圆成实。不先明悟圆成实性，缘其有为功用所发定境以为真实，正是用攀缘心执为自性者耳。此又可与下文“如是乃至分别都无，非色非空，拘舍离等昧为冥谛，离诸法缘无分别性”参观。盖非不许其“无分别”，正以其无离缘真分别性（离缘真分别性即是妙观察智、真智，亦曰无分别智），故流为空散消沉金石土木也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛二、就见精表显如来藏（从阿难闻已重复悲泪、至二卷及至群塞亦复如是是也）：此当略明本经所云见性（通指闻、嗅、尝、觉、知性）、见精（通指闻、嗅、尝、觉、知精）、眼根（通指耳、鼻、舌、身、意根）三种不同。见性是指“见犹离见、见不能及”之自证体、证自证心，即识精圆明如来藏心也。见精是指自证体上亲见分，未执所缘为自性者，所谓“于妙圆中黏湛发见，见精映色”是也。眼根是指色杂妄想、想相为身、根尘色三已和合者。所谓“结色成根，根元目为清净四大，因名眼体（此是胜义根）；如葡萄朵浮根四尘”（此是浮尘根）是也（流逸奔色一句、是总指见精依眼根所发染用）。故六精是六根所元依之一精明，六根是六精所分成之六和合。依六和合根显然差别，故有功德优劣可论；依一精明体自无间隔，特其发用依托六和合根，故对六和合根以说六耳（意根余部或指末那、或指等无间识，故是心法。本经则指无始所积前尘影子，故亦目为清净四大。浮根四尘而是色法，然决非指肉团心也）。黏性发精，精发结成六和合根，即是分段有漏五阴。举根必兼识、尘，举识举尘亦然。根、尘、识三，约义可分，约法必不能厘然各离也。在圆通章，正须不离阴境而反闻闻自性，故于见性、见精、眼根、通称曰根；而言“唯汝六根更无他物”。而在此章、唯在显即见之性是如来藏心，见精且是所就非是所显，而眼根等尚非所就而是所破；故曰“是心非眼”，况以根为所显所取乎哉！然则谓之显见，已属误谬，何堪为前是决定舍识，此是决定取根邪？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>更就六根、六精以析言之：六根唯是色法，虽是第八之亲相分（法尘影子之意根、其种子亦第八所缘之相分种子），具有摄为自体、持令不散、领以为境、令生觉受四义，介乎知无知间；要属第八所缘性境（第六缘之则为有质独影境），但是发见胜增上缘（较灯能显色稍优胜耳），无能缘用，非是真能见者。六精唯是心法，正是见分、真能见者。自体本来离所缘相，即是识精。亲证识精，即是圆明如来藏心。约一识门言之（一识门有三种：一是唯一意识，二是唯一末那，三是唯一黎耶。此依楞伽约唯一黎耶言，即唯识观摄末归本门）：则是第八之亲见分，唯无覆无记性。然根本识深细难知，须约八识门言（即唯识观隐劣显胜门），则是前五及第六明了之现量。此六现量唯缘性境，得境自相，不带名言。唯一刹那，不落时量，亦无长短、方圆、一多、远近、前后、始终、内外、大小、高低、上下、同异、彼此、轻重、深浅等分位假。未起意识比量，则不迷能见是眼根，所见是情物、无情物，从何以立大小而观大小？尚无有头（头亦名言种类所起），何有头自动摇？尚无有手，何有手自开合？一刹那际逼塞虚空，法法不相到故，故得漭荡无涯，即同如来身心圆明，不动道场，一毛端遍能含受十方国土也。而在六识现量，既无识类差别可言，则八识门亦同一识门耳。头自动摇，见无动摇；境自大小，见无大小。且就唯识观舍滥留纯门言：就舍滥留纯门得论心所，则六精是前六遍行触、受二位（触受颇同近人所云感觉、直觉），未入想位、思位，故不共余诸心所转。以别境不定善染等心所，皆入想、思位后分故。佛顶文句指受阴为七大中之见大者，意亦同此。又触、受位，向来不与定、慧相应，是故背觉合尘，丧本受沦本觉全成不觉。一与定慧相应，则不觉即成始觉也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>然则本经所云六精，即唯识之八识，明矣。而本经六精、六识之义界，复何分乎？一、只约心王论：可前五识及第六明了现量为六精，如曰“但如镜中无别分析”是也。第六明了或乱意识，与前五识同缘五尘之比非量，为前五识，如曰“汝识于中次第标指”是也。云何非量？若错指舍利弗为须菩提是也。第六定中、散位、梦中三独头识，则为意识。亦可定中独头亦属意精。二、约心所论：则可前六触、受心为六精，入思、想心后为六识。以前五本依第六为分别依而起，其思、想位必有第六之似现量或比非量同转，故亦有善染等心差别也。本经为立根门圆通，故以六精摄属六根，而只斥缘名相境比非量意识为六识耳。然在此章，方深显如来藏，见性、见精，犹厘然有第一月第二月之别。真见性中，见精犹同空华，况且缘之眼根也哉！故谓是就见精表显，亦据表门偏胜言之。此章及下二章，正同唯识论就世间胜义谛、立三能变识以显唯识性也。但彼论为破世俗我法执，三能变识亦属所显；次乃显道理胜义谛，次乃显胜义胜义谛，次乃显证得胜义谛。本章则世间胜义谛唯是所就，就之以直显具德圆融胜义胜义谛，故同中复有不同耳。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬一、蹑前重请，得蒙建大法幢（至得清净眼是）：法幢一作标帜，令识归向，一显高胜，令知依投，正是开解成信意耳。此章是就见精表显如来藏之别序，亦可通序七大章终。“获妙微密性净明心”云者，妙微密、即妙奢摩它微密观照，盖即开其道眼，令得悟如来藏寂常性净明心者也。阿难至七大终，方悟此章佛所许耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬二、蹑前逐问，专为辨明见性（从阿难汝先答我见光明拳起是也）：经文自列为十三段，束五六段为一，八九段为一，十段十一段为一，则成十意：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、借盲有心而灯同眼，直指见性是心非眼：盖盲者眼虽失而心固存，见是心故，故非无见（近有盲哑学校能令盲童亦能识字，正以有心见故），此以盲有见而验知见是心也。灯虽显色，非见虽知？眼犹灯故，故眼非见。此以灯非见，而进证见非眼也（案墨翟亦尝曰：智以目见而目以火见，不当以目见，若以火）。唯因见元是心，故知见实非眼。唯悟见元非眼，乃知见实是心。上是本意，特得下喻乃弥显耳（执眼为见正同执身为我，实则世人亦不决定执身为我，身特较亲之我所有物耳。观之我慢不屈而戕身自尽者可以知矣。以身非我，况眼不见，不既较然明已）。然阿难犹未悟见是心，悟心非局色身之内也，故有下文重重疑惑。或谓此虽指见是心，唯遮眼根而表见精，何遽指是显见性哉？不知经文明曰：“如是见性，是心非眼”，孰云但表见精？盖见精虽正是能见，然托十缘而生，故非妙圆而是黏湛所发。唯本心体，是能生诸缘而不从诸缘生者，故盲无根缘、暗无明缘而心见成也。证以四卷“缘见因明，暗成无见（此说染分见精），不明自发，则诸暗相永不能昏，根尘即销，云何觉明不成圆妙（此说契见性者净分见精）”，则此章是显见性也，明矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、借客不住而尘摇动，现验见性常住无动：言现验者，一、是x陈亲说本悟，从鹿园现验乎客尘不住摇动，非主非空，远离客尘成阿罗汉。一、是世尊屈指飞光，令阿难现验乎见性常住无动，即主即空，直显见性本如来藏。夫然，动唯客尘，非汝身境，汝奈何颠倒行事，认客尘以为自己，遗失真性，弃常寂而取流转哉？但x陈是悟生空真如为主空，未悟客尘亦是唯心所现，似有客尘可除，主空可证。如来正意则明生灭、去来本如来藏，性真常中求于去来、迷悟、生死了无所得者也。依下章叙阿难大众开悟，似乎已悟，实则取境为心，犹然倒见。盖是缘佛法音，想成眼前一段昭昭灵灵光景，恍若万物自于此一段光景中生灭；与此一段光景，了无交涉。此种依通境界，最易淆人，不知其仍是缘尘分别影事也。是故闻说心同虚空，若存虚空之量，则此虚空依然与己为对为缘。说本经者，有教人守此光景以为守于真常者，而不悟守冰雹为明珠，终归乌有也。阿难能真悟者，当下心精遍圆，含裹十方，岂犹迷色身为自己，惑心性局色身，问“我今身心复是何物”哉？然幸阿难终不取此为真，故卒开真悟也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、借色身变而观河之见无改，显见性一向不生不灭：文曰：“而此见精性未曾皱”。盖见精从缘发，精神昏昧，见亦昏昧，可有童耄之别；而见性则虽盲暗亦无改，故决不随色身而断灭也。匿王恒河之喻，且就匿王老而明了之见，恒河水常充盈之境，借此不变令彼易知有不变耶？盖见性唯能自悟，无由说示人，亦无由指示人，所以就见精显表也。古禅德曰：“在眼曰见，乃至在意曰知，识得名为佛性，不说只弄精魂”。匿王虽信身后舍生趣生，暂除断见，亦弄精魂而已。然知身后不灭，实进德修业之大本，故匿王与大众踊跃欢喜，得未曾有。譬人一息仅存，百事灰心，忽服金丹，延年千纪，则自然能存远虑也。或问：既一向是不生不灭，何又舍生趣生？答曰：正因不生不灭，是故有舍有趣。盖一舍一趣是生灭，常舍常趣非生灭也。又问：岂阿难亦犹存断见，不然此章与本经当机何干耶？答曰：阿难默念无始遗失本心，今日方悟，似认真心妄心截然二物，可以失此得彼，失彼得此；故愿显出现前身心真妄虚实、生灭与不生灭。今明即妄身中亦向不生不灭，正破其计。故下文问：“若此见闻必不生灭，云何世尊名我等辈遗失真性”？盖未悟如来前责遗失真性，特以其迷而不知假说遗失耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、借首尾换而随臂之手无失，显见性从来不增不灭：世间人说垂手为倒，竖臂为正，虽说正说倒哉，臂手何曾得失？虽无得无失哉，正倒岂无分别？随顺世间言说分别，以如来悟色心诸缘及心所使诸所缘法，惟是妙明真心所现。故曰：如来为正遍知。以汝等迷圆妙明心，晦空结色，色杂妄想、想相为身、惑为心性局色身内，故号汝等为性颠倒。汝虽如弃澄清大海，认一浮沤为穷瀛渤，而汝真精妙心实明妙性，岂真为汝局在色身内哉？知汝等虽迷而不灭，则知如来虽悟而不增也。汝真妙心本来圆遍，弃悟认迷，实为倍迷，岂非同于垂手，世人皆说为倒！故如来怜愍，亦说汝为颠倒行事，遗失真性耳。阿难初见动摇身外恍有不动摇性，计为真性实在身外，是故如来名我遗失。次闻生灭身中指出不生灭性，计为真性既在身中，如何如来说我遗失？其迷根在局定色身，执了知心实在身内，故闻佛说皆变成所缘境。下章所谓“此法亦缘，非得法性”是也。此章正为抉破迷根，然阿难尚不能放舍想相，直至七大章终，方从本圆心海回观色相同一沤耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五、借尘象可还可择，见精无还无择，而显见性汝真：阿难承佛前言，色身空界，咸是妙明真心中物，乃又想像真心为在身外，充满常住。故曰：“现以缘心，允所瞻仰，徒获此心，未敢认为本元心地”。佛知其仍认取缘尘分别影像，起此倒执，不惟不知心性，亦不知尘影。取尘影为心性故，且复不知心性、尘影之别，谓心性同对境可瞻仰故，故以观指为月破之（盖心决无现像可观，虽近人曰心理学者亦能知之，唯彼虽不落五尘境而尚落于法尘境耳。灵峰于此有答问曰：一切法、色名尽之，眼、耳、鼻、舌、身、色、声、香、味、触、法皆色也，受、想、行、识皆名也。名者但有名字无色相也，是故八心王、五十一心所，其相分皆色也，其见分皆名也。经云：“妄有缘气于中积聚假名为心”。见分唯有名如何可称为气可积聚于中耶？缘气积聚则一件物，一件物则是相分。唯识云：相分理无能缘用故。阿难认为能缘，亦如认目有见，浮尘目必不能见，缘影心必不能听。故破云：尚以缘心听法。正谓缘心是缘气，亦名风大，决无听法功能，尚误为能听法邪？此从我法音为缘，起于法音影子，非得我所指心性也。发明最为透辟）。汝所获心，既承法音而现，则可还之法音。法音若变，汝心亦变，法音若灭，汝心亦灭，故离缘尘毕竟无有。同乎明因日有，故明还日，日不在时，明即灭无。诸可还者，自然非汝。故汝承法音而获之心性，正汝心性之客，实非真汝心性。然汝见精，虽汝自证心上见分，未是自证心体，固全在乎汝边。故法音灭非不闻余，故明曜灭非不见余。既不令汝有可归还，则见精之元明，非真汝心而何！顾阿难犹认见性在身外，谓虽见性无物可还，而实在我身外，从何可知是我之真性邪？佛乃令其遍观一切物象，种种差殊，咸物非汝。然同是汝见精所瞩，汝能见精了无差殊之相，可同物象指陈，则此见精本妙真明，如何可云同乎物象，可有见邪？汝之见性，若是现前一可见物，则吾见性应亦现前一可见物。汝既见汝见性，可同物象指陈，亦应见吾见性，可同物象指陈。汝既不能见吾见性，则汝见性亦决不同物象可见，明矣。汝见既非物象，现又明明周遍瞩照，不同龟毛、兔角，则此非物象而又周遍之见性，非汝真性而何？性汝不真，取我求实，所谓“吾语非密，密在汝边”者也。此章两段经文，皆先明尘象有物体可还，殊形可择；次明见精无物体可还，无殊形可择。次乃就见精之无可还、无可择，而显见性确是自心，以破其以见性为前境之倒想者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六、借器界局方局量，见精超方超量，而显见性自在：承上章，阿难已认见性必不离我身；然又恍若见性随我身之居处而异其量，则疑见有舒缩，违前圆满常住。故佛以器界有方圆、大小，见精随之应量发现，而非见精自有方所、限量，以显见性自在无碍。盖器界亦消归本如来藏妙真如性，则见性不循器界自发，器界胥随见性而转矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七、就见精非是物、非非物，显见性一真绝待：承上番番破除阿难倒想，至此阿难乃将倒想完全呈露，意曰：我承佛言所见真性，乃是现出在我面前之物，若此物必我真性者，我今实有了别真心，岂反非是我耶？且此现我面前之物，但能由我身心分别，彼了不能分别我之身心；抑使彼能分别我之身心，不反同物能见我邪？此正所谓认色身为自己（迷物为己），迷心性局色身（迷己为物），用局身之妄想，缘法音之尘影，取为佛所开示之真性也。此一迷根不拔，漆桶不破，纵见觉缘遍满十方，湛然常住，性非生灭，诚与外道所说真我无差别也。故知下章阿难亦未悟耳。此章佛以汝既说此见性是现前物，必可指陈，就现前物汝且指出何者是见。阿难到此，有手无可用处。乃曰：“指皆是物无是见者”。佛既印可，恐其遁现象之见而转取空亡之见（此若今之谈心理者、专取独头意识所缘之法尘也），故令就现象中发明无非见者，亦同印可。于是大众莫不惶悚，盖见相分起必同时，才知是相，必已有见，才知有见，必已是相。约义可别：一是心法、一是色法，一是能缘、一是所缘。约用难离：以心法故遂现色法，以色法故遂显心法。约体无二：同一自证体上起故。惟诸如来及大菩萨，于其自住三摩地中，证自证体，亲证真如，观见相分（见与见缘）幻现如梦，宇宙万物、断常诸法（并所想相），同虚空华，本无所有。而见相分，全是识精元明妙菩提体，纯一真实，何有彼此是非对待！如真文殊，实无是非二相；但一月真，自无是月、非月。是故因随妄想有是非是，若契真觉无是非是。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八、就见精非自然、非因缘，显见性离相即法：阿难住倒想中执取名相，闻说一真常住，以谓是拨色心法别指一自然体而言者。佛意既别有一自然之体，必可甄择提出。故令就见精中，指出见精以何为自，既指不出，自然义坏。意谓佛本常说因缘，因缘之义必成，故又转计因缘。佛乃复令于见精中，指出见精决定因何缘何而有。但此非谓自然、因缘之语有过，特阿难所取者，是世间人遍计我法执性（世间学者大都如是），尚是小乘所破，况可拟议真菩提心（楞伽、佛亦对外道说因缘、自然皆是世论，盖亦破外道遍计法执也）？是以斥曰：精觉妙明“无非不非，无是非是，离一切相（见缘想相犹虚空华，本无所有）即一切法（此见及缘、元是菩提妙净明体），汝今云何于中措心，以诸世间戏论名相而得分别”？阿难复执佛所常说生眼识之因缘名义，不知佛说因缘，正明世俗谛法无性。世谛法无性故，性唯真性。今正直显第一义性，如何更执世俗谛法诸因缘相？故复就明暗、空塞，明皆非见精，而即进明妙见性中黏发见精之时，见精早已非是见性。见性本净元真，犹离见精之妄，为带妄之见精所不能及；何况见精所缘、倒想所取诸因缘自然及和合相哉？此及离一切相之义。而见精、见缘，皆妙见性中黏发，所以体即本妙见性，则是即一切法义也。阿难缠绕世谛因缘，故戒以无得疲怠妙菩提耳。（或谓之前八章、但是显带妄真，下章方是出离妄真。不知“色心诸缘及心所使诸所法缘，唯心所现”；“于其自住三摩地中，见与见缘并所想相如虚空华，本无所有”；与下章净目喻真觉，眚影喻妄见及妄见所缘，有何别乎？特阿难重重不悟，佛所示真性转执转远，乃将见犹离见，鞭辟向里一句，与说明见精一向是所就非所显耳。何尝要其认取带妄真邪？若谓众生离带妄真无可显者，下章阿难岂已成佛菩萨，乃可为出离妄真邪？须知初心正须直彻真源，丝毫不容黏带，而后乃能观带妄真如梦幻耳！所谓“非不见真如，而能了诸行皆如幻事等，虽有而非真”也。是故本经前之三卷，章章唯是直显如来藏心。谓前八章但是显带妄真之见精者，亦犹阿难于动摇头外见个不动摇光景，取著难舍而已。不知守此，不唯不悟见性，亦复不悟见精，只缘一法尘所生影子耳）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九、就见精剖出同分妄见、别业妄见，显见性是本觉明心：以见性是本觉明心，是故生佛无二。以见精循染净业现，是故众生背觉合尘，见唯妄见；诸佛背尘合觉，见唯真见。然则见性犹非见精，明矣。因缘自然和合不知合相，世人特在眚灯所现影上生计度耳。众生若能远离虚妄业缘，斯亦同诸佛背尘合觉矣。此章标“将欲敷演大陀罗尼诸三摩提妙修行路”者，以如来怜愍阿难及大众，从此一请不待重问，即广会法相显如来藏也。因知阿难向来多闻，非与说尽不能悟也。同分妄见，是众生同业所感共见者（或尽十方有漏国土、或一世界、或一洲渚、或一村落皆得论同）。别业妄见，是一人别业所感独见者（或一世界、或一洲渚、或一国土、或一村落皆得论别）。余并可知。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十、就见精重明非和合生、非不和合，显见性唯离言自证：和合之与因缘，事不相离，义还有异。盖因缘是所由和合不和合者，和合不和合是因缘之所致者。故成相、坏相属因缘，总相、别相属和合不和合（总相亦即共相、别相亦即自相）。前非因缘，已略兼非，今更就余阵摧之耳。既双非和合不和合，不复更著一语，岂非以言遣言，遣至无遣，言语道断，心行处灭，显见心唯可离言自证邪！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此科虽曰专为辨明见性，亦就遍胜相假定分齐耳。据实，一曰：“云何汝今以动为身，以动为境，从始洎终，念念生灭，遗失真性，颠倒行事，性心失真，认物为己，轮回是中自取流转”！再曰：“色心诸缘及心所使，诸所缘法，唯心所现；汝身汝心，皆是妙明真精妙心中所现物。云何汝等遗失本妙圆妙明心宝明真性！认悟中迷，晦昧为空，空晦暗中结暗为色，色杂妄想，想相为身，聚缘内摇，趣外奔逸，昏扰扰相以为心性！一迷为心，决定惑为色身之内，不知色身外洎山河虚空大地，咸是妙明真心中物”。再曰：“一切众生从无始来，迷己为物，失于本心，为物所转，故于是中观大观小。若能转物，则同如来身心圆明，不动道场，于一毛端遍能含受十方国土”。再曰：“十方如来诸大菩萨，于其自住三摩地中，见与见缘兼所想相，如虚空华，本无所有。此见及缘，元是菩提妙净明体”。再曰：“娑婆世界并洎十方诸有漏土及诸众生，同是觉明无漏妙心。见闻觉知，虚妄病缘，和合妄生，和合妄死，若能远离诸和合缘及不和合，则复灭除诸生死因；圆满菩提不生灭性，清净本心本觉常住”。不唯下卷泯会法相、融研物体以显如来藏者，包该已尽；即四卷约四谛以显如来藏者。亦囊括无遗矣。密意了义，佛不能传，在闻熏之士超然自悟耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛三、会法相泯显如来藏（从阿难汝犹未明一切浮尘诸幻化相、至十八界章尽是也）：文中五阴、六入、十二处、十八界，一一明其但有名字，虚妄无实（实即名之所诠，犹近人所云名之义界也）。既无实，则从谁立生（生即近世所云因果律）？不应空华结成空果，不应空果开放空华；故汝谓必因缘生者，非也。既无实，则从谁立性（性即近人所云物之本质）？不应兔角先是龟毛，不应龟毛今成兔角；故汝谓有自然性者，非也。夫然，故此诸浮尘幻化相，当处缘会妄现生相，假名曰生；当处缘散妄现灭相，假名曰灭。毕竟无实、无生、无性，而其实性乃真本不生灭如来藏妙真如性也。初云：“一切浮尘诸幻化相，当处出生，随处灭尽，幻妄称相，其生真为妙觉明体”：是指阴、入、处、界别别自相。此正破小乘人法执，令悟入法空真如也。以彼执此诸法以为实有，由贪、嗔、痴等惑业因缘而和合之，能成有情众生及无情器界故。由戒、定、慧，灭除贪、嗔、痴等惑业因缘，则不与此诸法和合得解脱故。今明此等诸法，唯识（识即能分别体）变现，刹那生灭，实无少法能到少法。识亦如幻，识之实性即妙真如，摄相归性，真为妙觉明体。故此等诸法，非因缘生，无自然性也。佛告富楼那曰：“汝但不随分别，狂性自歇，歇即菩提”也（或问：四阴、意根、六识、皆是心法，如何亦说是浮尘相？答曰：体虽心法，唯自证知。若从圣教寻名取义，缘其义相以为心识，亦法尘摄，已属所缘之相分故）。次云：“如是乃至五阴、六入，从十二处至十八界，因缘和合虚妄有生，因缘别离虚妄名灭，殊不能知生灭、去来，本如来藏常住妙明不动周圆妙真如性，性真常中，求于去来、悟迷、生死了无所得”！是指阴、入、界、处诸法，和合成者及不和合，其和合即众生生长、器界成住，不和合即众生老死、器界坏空。如是乃至者，如是乃至此等诸法和合及不和合也。就众生中又分悟迷，迷有生死，悟无生死。此等诸法，既唯虚妄，何有乎和合、别离？此等诸法，和合、别离既皆虚妄，何有乎迷有生死，悟无生死？此等诸法，既皆本如来藏常住妙明不动周圆妙真如性，何有乎去来、悟迷、生死可得哉？故去来、迷悟、生死，非因缘生，无自然性也。此则以法空故，生即无生，常住涅，恒现生死，一切众生皆菩提相。尽破凡外、权小之执，令众生顿悟二空，入如来藏妙真如性也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>案：此皆由阿难执著因缘、自然之说，分别计度，戏论无已，佛知非尽将其所闻持者，快刀乱丝，一斩齐绝，不能令其计度心息，故取诸法悉与一翻案也。阴、处、界三，摄诸世间法尽。阴者盖覆，亦译曰蕴。蕴者积聚，积聚诸虚伪相，盖覆真性，令不明故。处亦曰入，六根是六尘所入处，六尘是六根所入处，各有处故，对相吸故。界者性分，亦即义界，各有定分，性不同故。阴但有五，一色，四心。处有十二，十一色法，一是心法。界有十八，十一色法，七是心法。此皆约义不同，开合有异，法之自身，无多少也。教中常义如是。本经别意，另立六入。六入正指六根而说（此中意根似专指末那识，若约六入亦摄法遍。五根兼摄五尘、五识，意根兼摄法尘、意识及赖耶识），十二处偏据六尘说，十八界偏据六识说。细观经文可知。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此章文相层次：壬一、承前总示阴、入、处、界本如来藏；壬二、次第别明阴、入、处、界本如来藏，此即为四：癸一、五阴，癸二、六入，癸三、十二处，癸四、十八界。此是章首，又各有一冠语，总征何故是如来藏妙真如性。下乃别列五阴为五，六入为六，十二处为六，十八界为六，共成二十三章，文义则大同也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛四、出法体融显如来藏（从阿难白佛言、终识大章是也）：一切诸法，皆以色、心为体。上章阴、入、处、界，是就因缘和合所起之现相说。现相者何？即有情、无情物是也。但色阴者、是无情物（此中又分气物、矿物、植物。约根本论亦许有识，是识变故；亦许有情，本如来藏心故）；具五阴者，是有情物（从虫蚁至人、佛皆是）。入、处、界三，可以类推。情、无情物，皆已现成和合行相。就其现有和合行相，别之为色、为香、为意、为身；是故色或山色、云色，香或草香、兽香，身或鸟身、人身，意或自意、他意，咸若系属一和合行相物言者（此所谓物，本唯有名，除十八界等法，其实空无所有，故小乘得悟生空也。但世俗则都惑之为物我，故有分段形相、成住坏空、生老病死）。设此和合行相，因缘散离而灭，何眼、耳等之有？正唯地、水、火、风而已。是故此章是就因缘散离所归之本相说。（此谓世论如是，非圣教道理也。据实五识但缘五尘，除色、声、香、味、触，何处更有四大可得）？小乘多言四大，亦或执为实法（即是有自然性，此同近人所执原质、原力）；谓是由业缘力，集现宇宙种种形物（人物等总相，眼、耳等别相）之变化体。此变化体，不从业缘集现，是本然性。故因缘力谢时，还归四大。阿难或闻佛于小乘会中作如是说，故今闻佛俱非因缘自然，疑现前世间诸形物既现是有，若非因缘和合变生，应同四大自然本有。且和合变生者，必依四大以为本质，如佛今说，既违先前自语，复违世间现量（此似现量非真现量，其实乃是非量，属意识所缘之似带质境），似乎成戏论矣。不知佛昔是随世俗言说（印度旧有论师执四大为万物本体，若今质力学者），令小乘人易悟身空──但是业缘和合四大为身──了知现身即空，非教更执四大为自然性，亦非教之灭因缘和合身，取自然性。而小乘见道者，亦决不执四大为自然性，取证此自然性。唯析空观声闻、缘觉，或不知五蕴、四大如幻、如化，本空无性，厌离以求解脱则有之。而声闻未见道者，闻此、或转执四大是自然耳。由是观之，阿难此时真未得须陀洹果也。故佛责曰：“汝求无上菩提，为示第一义谛，如何复将世间戏论妄想因缘而自缠绕”？据实、此四大等皆是识心分别（染依他性，所谓幻妄）、计度（遍计执性，所谓倒妄），但有言说，都无实义（了无可由因缘集起之定实性、及有定实之自体本然性）。何者？假此四大各各体非和合，有定实之自然性者，则必不能互相杂和，变现世间形物。例如顽虚不能与诸瓦砾和合，变现牛马（此亦如执无方分原质者，既无方分、则无声、香、色、味、触等可得，既唯是无，凭何说是原质？纵使强执此无以为原质，既唯是无，无不能有，如何可是变化宇宙现有形物原质？故所执无方分原质，除识心分别计度言说外，都无实义）。夫然，四大自然义成，则不能因缘和合成世间种种变化。若因缘和合成世间种种变化，四大何有自然性哉？故亦本非因缘，非自然性。假此四大相杂和合，则即同于因缘和合诸浮尘变化相。如遇冷增热减因缘，由水成冰，冰始水终，冷生水灭，不得云水是自然性法，冰是因缘生法；若遇寒减热增因缘，冰还成水故。如遇暖增寒减因缘，由冰成水、水始冰终，水生冰灭，不得云水是因缘生法，冰是自然性法；若遇热减冷增因缘，水还成冰故。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此中如水成冰、冰还成水二语，说本经诸师、皆作真如随缘不变、不变随缘会，义皆非是！何则？若谓真如随染缘成九界，如水成冰，则以真如喻水，九界喻冰；真如随净缘成佛界，如冰成水。又以真如喻冰，佛界喻水。水相非不变成冰相，冰相非不变成水相，指何为不变耶？若谓以真如喻湿性，水喻佛界，冰喻九界，虽随染净缘成九界、佛界，如湿性不变者，则如水成冰、便堕佛界有终，九界有始。亦不得云此是即佛界之九界，即佛界之九界、如即水中具有冰性，非若水已凝成冰故。况此二语，意即含如冰成水，水还成冰；则水还成冰，亦堕涅有终、生死有始。亦不得云此是即生死之涅，即生死之涅、如即冰中具有水性，非已由冰泮成水故。未悟此喻本是承上四大与诸世间种种变化对论。非佛界九界对论也。立比量云：若许四大亦和合者，应与世间种种变化始终相成、生灭相续（宗）；同是和合性故（因）；如水成冰、冰还成水，如冰成水、水还成冰（喻）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>然则众生业熟因缘，万物虚妄始生，四大虚妄终灭；众生业谢因缘，万物虚妄终灭，四大虚妄始生。四大之与万象，始统相成，生灭相续。生死死生，生生死死，譬旋火轮，未得休息。宁有端委可寻、本末可定，而曰：四大是变化本质、自然性法，万物是变化现象、因缘生法哉（此亦如执有方分原质者，既有方分，则有色、声、香、味、触等可得，即同宇宙现象形物，如何独说此是原质？此若原质，万象即应皆是原质，对谁非原质而说此为原质邪？原质既与非原质同，故此所执原质、除识心分别计度言说外，都无实义）！且夫四大既同诸浮尘变化相，则亦当处出生，随处灭尽，幻妄称相，其性真无妙觉明体，本非因缘，非自然性，何须于此更致疑乎！然阿难虽依小乘教，只疑四大，佛则直从大乘了义教说，故曰：“亦令当来修大乘者通达实相”。实相者，离一切相即一切法之如来藏也。而大乘教多标六大，本经加立根大（根大实非指六根，而是指发现六根门头之精明，依本精每称见精、闻精等，应名精大，然名词不雅驯。据实应云觉大，经文首标见觉，例推应知，得云闻觉、嗅觉、尝觉、触觉、知觉。此与近人心理学上名词，亦甚符契。又复凡夫迷此现量，一向住在比、非量中，种种取著，不知全依现量而起，名曰背觉合尘，义亦符契。然或以觉为触觉专名；亦多专举觉与迷对；又复觉者但一精明，似不更论见、闻、尝等；有此淆讹，故今但称根大。虽名根大，实是依根之觉，寄名根大。例如依眼之识名为眼识，识实非眼。可知此大精觉，亦复非根。经文虽云“如一见根”，乃诠见之根元，非诠眼根。若眼根向前则背后，岂云见周法界？又此六精本一精明，一精明即阿赖耶识。阿赖耶识必以末那识为共依，是故此大即摄七八两识。既知根大、是指精觉，可知识大唯指第六明了乱意之比、非量及独头意识矣。大概言之，此中根大、是愚夫位中根本无分别智；识大、是愚夫位中后得正分别智。诸佛背尘合觉，故证根本智而成正分别智；异生背觉合尘，故迷根本智而成妄分别智。又此根大，亦是愚夫无明，一向不与现量相应，于真现量极晦昧故；一与此真现量相应，便得十方虚空顿时消殒。何者？真现量中，无名言种类分位假法故）。加立根大，自是本经别意：一、为重根门圆通，摄一精归六根故。二、为立念佛圆通，摄六根归一觉故。然此七大，前之四大是诸色法共依；空大是诸不相应行分位假法共依（或指空是色法，不知此所云空，非指眼识所缘空一显色，是指可容受往来之空间。空有间故，亦即是方、是处、是界、是域。依此则有外表形相发现，所谓点、线、面、积，方、弦、边、角。据此表现形相，则有名句文等施设，曰天、曰地、曰人、曰物。则有彼此定异，则有彼此相应，则有和合不和合性，则有各各命根不同，则有众同分、异生性、无想报、灭尽定，则有东、西、南、北，则有一、二、三、多。既有表现形相，则有现量可定，则有变动可观，则有生、住、异、灭，则有往古、来今，则有迟速次第，则有流转得失。此正同乎近人所云宇宙，宇者界也、处也，宙者世也、时也，故亦即是世界。此虽亦摄属法尘，然是意识不共五识所施行之心色分位，唯有名理，是名非色，故是行蕴而非色蕴。又非能缘，故亦不是心心所法。若悟置器观空，空有方圆，除器观空，空无方圆。则此空间即成无边不动虚空，具遍常义。遍故，非内外中，无往无来；常故，非过未今，不生不灭）；根大、识大，是诸心心所法共依。此七所以咸名大者（此之六大亦名六界，界者因分，今从大释），相、体（亦即种子）、性三，皆许遍一切时处故。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>何为大相？地（综摄金石土木及诸固质）、水（摄诸液质）、火（摄诸光热）、风（摄诸声力）、空间、见精（举一见精代表六精）、眼识（即同时意识依眼识起比非量者，亦举一眼识代表六识）是也。即就人论（举人代表一切物类）：全身除此七种大相，更无别物。依报、正报，未尝一刻得离地、水、火、风，得离空间，得离见闻分别种种名相。今既犹古，古亦犹今，我既如此，物亦如是（若手若足、若衣若食、若亲若友、若家若国、若工若学、若商若术、若善若恶、若苦若乐、若啼若笑、皆不可离），故遍一切时处。何为大体？坚、湿、暖、轻动（或谓动是表色，应但曰轻。然但曰轻、轻亦可是数量。吾谓动亦触所能觉，不取表色，正如空间非取空一显色。然动必轻而轻必动，恰犹轻气常能自动动余，瑜伽师地论双称轻动，故今取之）、太虚、精觉、明知是也。此与相异：地具五尘，六识共缘。水除香尘，五识共缘。火除香、味，四识共缘。风又除色，三识共缘。今之坚、湿、暖、动，约粗则唯身、意识缘，但是触尘。约细则唯阿黎耶缘，是五尘种而非五尘。离细同唯性境，不带名言。又地相等，可有器界疏、根身亲之别；此坚体等，则不论器界根身亲疏之异。太虚正唯遍常虚空，亦清净意识及本识所缘性境，不带分位假相。精觉及与明知，唯正一精明体，不黏见闻、眼耳等言，与情无情非一非异。此七大体，不唯俱遍，且亦俱融，一一互具，不可抟挈，不可分剖。且从大相显之：即如水具冷、暖，水中具火（冷、暖同是暖之增灭相故、隐显相故，凡曰增减、隐显、专局所取形相而言，非谓大体全体可有增减、隐显是也），水且具火，具余可知。水且遍火处、融火界，遍余、融余可知。火燃湿薪，火中具水，火之与水且然，与余可知。空亦具地，能持载禽鸟飞行故。地亦具空，能容受温热传入故。空之与地，地之与空且然，与余可知。夫然，劫空冥，万象弥罗，劫火充塞，万流洪霈，明矣。奚有富楼那水火相陵灭，空地相倾夺之疑哉？何为大性？大相空寂，非七非一，统唯妙真如性，所谓一法界大总相法门体也。融相归性，大体莹妙，即相即性，常七常一，莫非本如来藏妙真如性，所谓自体相用大也。以常一故，观性元真，唯妙觉明妙觉明心，本非水火。以常七故，各各发明则各各现，若具发明则有俱现。如来藏中，色性真空，性空真色，清净本然，周遍法界；乃至性识明知，觉明真识，妙觉湛然，遍周法界：则是融相归性，德体不空之真空也。遍周法界，随众生心，应所知量，循业发现，乃至含吐十虚，宁有方所！循业发现，则是从体起用，幻相非有之妙有也。循业发现，世间无知，惑为因缘及自然性，则是取相执名，迷幻成妄之倒妄也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>今更设一譬喻明之：尽虚空界一大海水，有持载德，飘泊诸舟棹故；有润泽德，灌饮诸渴故；有温凉德，沐浴诸人物故；有流通德，潜泄诸邱壑故；有含容德，游泳诸鳞介故；有澄清德，静沉诸扰浊故；有透明德，映现诸景象故。其持载德遍全海水，乃至其明透德亦遍全海。持载德水，尽具全海诸德，乃至透明德水，亦具全海诸德。尽虚空界一大海水，喻一法界，海水喻如来藏，水妙喻真如性，持载等七、喻七大体，飘泊等七、喻七大相。一舟飘泊，则有飘泊一舟相现，遍大海舟飘泊，则有飘泊遍大海舟相现。余六亦然。舟棹乃至景象俱临，则有飘泊乃至映现俱现，非不条然各别，然何可分剖七德而离哉？非不朗然毕现，然何可抟挈一德而去哉？然则封取一舟飘泊之界，乃至局执一景映现之处，谓此界处有自然性或因缘生，谓飘泊界必不容有游泳，谓沐浴处必不容有灌饮，宁不惑欤！宁不惑欤！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此章文相，总有二层：壬一、是总疑总遣；壬二、是别融别显。此即有七：癸一、地大，癸二、水大，癸三、火大，癸四、风大，癸五、空大，癸六、根大，癸七、识大。此章所以判为出法体者：一、出相体：大相大体，诸色心法共宗依故。二、出体性：大体大性，唯妙觉明如来藏故。名融显者：一者、各融各显：性妙真空，性空真色，清净本然，遍周法界等是。二者、俱融俱显：若此识心本无所从，当知了别见闻觉知，圆满湛然，性非从所，兼彼虚空、地、水、火、风，均名七大，性真圆融，皆如来藏，本无生灭等是。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚二、获本妙心（承上章、至三卷偈终是也）：从破想相至出法体，遍历万法，真示唯心。世尊既将阿难及诸大众先所闻执、凡情圣解，根本取消，并将众生心根本性，菩提涅妙明真元，全体开显，于是各各身心荡然，虚空粉碎，大地平沉，顿皆消归本如来藏。从如来藏圆照遍观：宇宙间物如持一叶，父母生身如浮一沤，了然自知获本妙心，常住不灭。乃说偈赞佛、颂法、叙益、发誓也。偈中初句赞佛真身：妙湛、性体，总持、德相，不动、神用，尊、即婆伽梵也。归依婆伽梵，故是赞佛陀。佛陀实性，亦是即法。次句颂法总相。本经始终是诠首楞严王三摩提故。世希有、是颂此法门殊胜。法门自体，亦即是佛。次之二句叙益，是由佛法尊胜所致。从前种种分别计度，凡情、圣解皆颠倒想；本有法身，迷且不失，今忽悟得，宁历僧o？所谓得真菩提心也。次十四句、是发深固菩提誓愿。八句是众生无边誓愿度：一入大乘，即能为人，绍佛志故，报佛恩故，尽未来际利乐有情。二句是烦恼无尽誓愿断，亦法门学无量誓愿学：烦恼是病，法门是药，药病双知，自他俱利，故佛令入遍知海也。二句是佛道无上誓愿成：佛令入圆通门、得无生忍，乘是直超（无诸纡回曰直、无诸留滞曰超）五十五位真菩提路，圆满妙觉是也。上皆是愿，末二句是誓也。阿难菩萨大权示现，居凡夫地（此依未得须陀洹说）小乘有学（此依已得须陀洹说），令诸末劫凡夫直入无等法门（此意为正），及诸声闻、独觉增上慢者，回向无上佛果（此意为带）。则其功德，唯佛能知。法华开显，仍是住前菩萨，犹未足以定其量也。然阿难菩萨既为凡夫之标榜，今依本经，正须约凡夫地论，否则转违其意矣。是故阿难从初求大菩提，乃是名字即佛向相；此中悟本妙心，正是名字即佛入相；发弘誓愿，正是名字即佛住相；下章闻修请门，方是名字即佛出相，亦是观行即佛向相。此中尚非五品，况初信耶？其得初果、二果，别是旁意，不必拘之论圆教位。且下圆通章中，方叙其得初果，不入色、声、香、味、触、法，亦正观行即佛向相。然小果论圆通门则有，论菩提心则无也。名字即佛，悟菩提心，已非小阿罗汉可及，况初果能实齐圆初信耶？单论共解脱，许小果无学齐七信或七住或七地耳。然开圆悟有二：一、是解悟：谓从闻教究得比量正解。此虽圆解，尚未知有，洞上名曰外生王子。二、是证悟：谓顿忘情，忽入现量真悟。亦多依前理解，息念专观（此亦通修止观，然是求证悟者，未是求入圣者）而忘情证入者。此则宗通说通，更有力矣。阿难承佛种种开示，微细发明，故深得正比量；被佛重重逼破，分别不通，故顿入真现量，故阿难解悟即证悟也。证悟又二：一是悟便成行，或本悟法门、念念相应，或圆自在慧、尘尘入道，不须重起炉灶修炼，洞上谓之内生王子。二是虽亲悟得，未能念念相应，尘尘入道；则须选择胜方便门，苦下功夫，专修深入，洞上谓之末生王子。大约前者若曹溪等，不可多得。后者则若牧牛图等皆是。今阿难亦属后者，为此方众生选胜方便门，大权深心，诚可依也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己二、约四谛显如来藏而劝妙修（从四卷初起、至显如来藏章尽是也）：集谛、苦谛，六凡之因果也。亦九法界之因果也。道谛、灭谛，四圣之因果也，亦佛法界之因果也。故四谛者，即十界、百界三千性相也。由如来藏随缘不变，故有理具三千；由如来藏不变随缘，故成事造三千。迷悟顺逆，染净真妄，胥莫越乎兹矣，所谓道理胜义谛也。而开显之如来藏，则与前无二，皆圆空、圆不空、圆空不空者也。特所就之门有异也。故裂为三藏者，非也。然初心悟入亦随门浅深，即如天台所立通教，正为菩萨，本是圆教具德圆融之第一义空门。然同由此门入道者，或仅见生空而退同藏教，或见生空真如而成通教大阿罗汉，或虽见二空真如而真如不融诸法。若单闻教者，则决不退通、退藏也。是故若从前章但见融泯万法唯如来藏，性真常中了无一法可得，则颇同曹溪从无住生心悟入，而曰“本来无一物”者，黄梅谓之亦未见性。逮后重闻说金刚经，乃悟自性本来具足功德。则此章明事造十法界，亦如来藏中性具者，又乌可少哉！故谓只释余疑者，亦非也。又前章蕴、处、界、大（相想空大、见精根大），皆十法界共依者。一向离十法界假相，非圣非凡，无修无证。此章竖显佛界性、相、果、报，乃至狱界性、相、果、报，迷悟、染净历然不同；则逆顺修相明而得进劝乎妙修矣。尝观法华五品，前之三品名曰随喜、读诵、讲说，阿难随喜闻听善说法要之富楼那与佛问答，亦正审除细惑，而为观行即佛之向相者。从此章悟入者，了无一法可得，亦不异前。特法法皆通、法法皆备耳。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚一、因满慈蹑疑而广显（至方悟神珠非从外得是也）：此中由富楼那问者，皆是性修交关之旨，阿难方住悟中本未依性起修、从修合性，不能问亦无由问也。别有四意：一者、阿难说偈，已请审除细惑（细惑正是修所断惑，然欲教之择门修断，先当发明何故须修，故此章来）。二者、阿难疑亡方悟，更无问端。三者、闻虚伪法皆如来藏，则应凡无尘劳，本清净故；圣无常乐，同流转故。又应性有障碍，具妄相故；妄有根元，即真性故。此皆正违小乘断苦得乐、灭妄归真之法执者，故富楼那忽兴疑问。四者、佛会弟子，富楼那为说法第一，今聆胜义犹难了解，况能辗转向人宣扬？故兴疑问。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛一、承前问许（至钦承法音默然承听是也）：阿难开悟，习漏未除，明阿难须修也。我等漏尽，尚纡疑悔，时我等未悟也。然大章富楼那四重疑问，阿难亦同疑否，盖难测知。细推性有障碍，妄有根元二疑，阿难应无，已悟如来藏故。而凡无尘劳，圣无常乐之二疑，阿难纵未涉疑，而依觉不觉出障无障之二义，即理成事，全性趣修，则阿难所当知也。佛之许词，则专对二乘无学说，固以所示正遣小圣法执故也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛二、次第说示（从佛言富楼那如汝所言起是也）：此中四章，略同起信心生灭门，然文不次。第一二章，略同心生灭门生灭因缘：一、不觉义，迷染因缘；二、觉义，悟净因缘也。三章、略同心生灭因缘也能显示自体相用。四章、正同心生灭门初心菩萨若观妄念无相，即同证得如来智慧。要之，皆是就道理胜义谛显证得胜义谛、胜义胜义谛也。此即分四：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬一、显如来藏集苦因果（至因此虚妄终而复始是也）：此答“若复世间一切根尘、阴界处等，皆如来藏清净本然，云何忽生山河大地诸有为相，次第迁流终而复始”之问；释凡夫“应无尘劳，本清净故”之疑也。文应判二：一、明变易生死依正因果，至彼无同异，真有为法是。二、明分段生死依正因果，世界、众生、业果三种相续是也。世界依报，众生正报（在变易中则称真有为法），约现世论，业果兼上依正。约二世生灭流转论，依报随正报转，有正方有依故。此即十二因缘。分段必缘变易，依根本乃有枝末故；变易则不必兼分段，枝末断而根本存故（若声闻、缘觉、菩萨等有变易生死，无分段生死）。此同我执必有法执，法执不必有我执也。变易生死，佛从富楼那法我痴指出，直从本觉明心说起。盖一月真，本无二相（性觉妙明、本觉明妙），欲有所见（妄为明觉、即是求证涅），则成二相（有所非觉，无所非明，即证涅能证所证）。二月妄现，一月真隐（性觉必明，无明则非觉湛明性，涅即心自性，别有可证则非涅）。二妄对待（无明之觉、妄想之明），昏扰生劳，劳久发尘，浑浊相成（动则有业、业必有苦），即是变易生死苦也。引起尘劳烦恼乃至真有为法，则即为分段生死张本也。而世界、众生二相续，还从觉明空昧、觉明为咎说起，所谓分段依变易起是也。而业果相续，但从想爱同结说起者，用二世轮回义，即现行之爱、取二支是无明故。而世界相续中，至故有水轮含十方界前，是指四大本相；下是指万物现象也。而众生相续中，至由是分开见闻觉知前，是明有情迷一法界，同现六种根尘之故；下是明有情造异业缘，别感四类生趣之故也。而业果相续者，其根本为杀、盗、淫三，断杀、盗、淫则三缘断，故三因不生矣。而此三种颠倒相续，结归皆是觉明明了知性，因了发相，从妄见生；则九法界烦恼生死，虽如来藏清净本然，随如来藏清净本然而循业发现，非无尘劳也，明矣。但诸有情迷染生死，实无有始。所说似有始起相者，盖以佛从凡夫背尘合觉，次第渐断无明永尽，反显众生背觉合尘，亦有此次第耳。不从佛所断证次第反显，不能令众生比量深达觉源故。实则众生现前介尔心起，莫不具此诸次第相。何则？依如来藏故有生灭心转，念念皆从性觉明心起故。但凡夫昏昧，不能微细觉知耳。岂徒凡夫，应知菩萨虽悟一法界大总相，于此亦须依佛言教比明，未能现量微细尽知；菩萨常愿亲近佛住，而悟后贵随喜读诵讲说了义经者，此亦一原因也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬二、显如来藏道灭因果（从富楼那言若此妙觉、至菩提涅亦复如是是也）：此蹑上章而疑问者，意谓众生本妙觉明同如来心不增不灭，既无端起诸生灭相；则如来虽已空诸漏唯存本妙觉明，亦应更起诸生灭相，无常乐而同流转也。要之，与上章皆取理性与事相，分疆划界，而执理性倾事相，局事相夺理性者。未悟理性当体即具事相，事相当体即唯理性；非在事相外别有一孤标独立理性，及在理性外别有多和集缘起事相。然则佛界、众生界、即本妙觉明，岂别有本妙觉明为佛界、众生界能起因哉？本妙觉明即佛界、众生界，岂别有佛界、众生界为本妙觉明所起果哉？故成佛则全法界皆成佛，无往非妙觉明空（空字即出障义），乌从更现生灭流转？而堕苦则全法界皆堕苦，无往非生灭流转，乌从别取妙觉明空？自诸佛观众生，皆唯妙觉明空，何尝生死流转？自众生观诸佛，亦唯生死流转，何尝妙觉明空？若众生能同诸佛妙观，观生死流转，则生死流转立成妙觉明空矣。既成妙觉明空，岂尚有生死流转妄相可得哉！譬如迷人，于一聚落，乃至觉迷迷灭，觉不生迷，喻转惑道成般若德。亦如翳人见空中华，乃至何当更出山河大地，喻转业道成解脱德。又如金矿杂于精金，乃至菩提涅亦复如是，喻转苦道成法身德。此之三德，亦得统称或涅、或菩提、或法身（法身即出障如来藏）也。夫然，则佛法界，菩提、涅，即如来藏真妙觉明，合如来藏真妙觉明而出障圆成，无非常乐也，明矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬三、显如来藏相本圆融（从富楼那又问汝言、至爱念小乘得少为足是也）：此答“又如来说地、水、火、风本性圆融，周遍法界，湛然常住：若地性遍，云何容水？水性周遍，火则不生？复云何明水、火二性俱遍虚空，不相凌灭？地性障碍，空性虚通，云何二俱周遍法界”之问；释“性有障碍，具妄相故”之疑也。而世尊即进明不徒世俗所执四大自共相，如来藏心俱非、俱即、俱离非即、俱即非即，无不圆融，了罔障碍；而十法界缘起因果相，如来藏心亦俱非、俱即、俱离非即，俱即非即，无不圆融，了罔障碍也。譬如虚空，体非群相，宛转虚妄，无可凭据，故如来藏俱非十法界也。而不拒彼诸相发挥，若俱发明则有俱现，故如来藏俱即十法界也。观相元妄，无可指陈，犹邀空华结为空果，云何诘其相凌灭义？观性元真，唯妙觉明，妙觉明心先非水火（谓无义界可剖据而立水火名相也），云何复问不相容者？真妙觉明亦复如是，故如来藏俱离非即、俱即非即十法界也。汝于色空相倾相夺于如来藏，乃至故发尘劳有世间相，九法界虚妄颠倒也。我以妙明不生不灭合如来藏，乃至故发真如妙觉明性，佛法界常乐我净也。如我按指，海印发光，佛观众生皆妙空明觉也。汝才举心，尘劳先起，众生观佛亦起灭轮回也。众生观佛亦成起灭轮回，故曰：“如何世间三有众生，及诸出世声闻、缘觉，以所知心测度如来无上菩提？用世语言入佛知见”！此章从如来藏俱融万法、十界、自相、共相、差别相、因果相，故是双承前之二章，而俱融理具、事造、苦集灭道也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬四、显如来藏妄本空寂（从富楼那言我与如来、至方悟神珠非从外得是也）：此蹑上章而疑问者，意谓我与如来妙心无二圆满，何故我及众生积有无始妄想，一切众生久在轮回；我得圣乘犹未究竟，才一举心尘劳先起，而如来亦必圆灭诸妄想乃独得真常也？设使真居妄外，则真与妄各立，而真性孤迥出妄想，众生在妄，云何亦圆满真性耶？今既圆满，知真固无际矣。然若妄从真有，则妄与真相依，而妄想根元即真性，如来虽真，云何得圆灭妄想耶？今既圆灭，必妄别有因矣。要之、与上章皆是计真性同妄想，真性亦有分齐；执妄相同真性，妄相亦有实体者。不知真性惟真，岂有分齐？可据立分齐，则即妄相而非真性矣。妄相惟妄，岂有实体？可得契实体，则即真性而非妄相矣。演若狂走，惟是心狂，可见妄非真外。人皆有心，不皆狂走，可见真非妄元。真非妄元，故究竟灭而圆寂也。妄非真外，故分别歇即正觉也。汝富楼那爱念涅，取世间相，种种分别，欲索妄想劬劳断除，修证如来菩提；恰同演若贪观面目，觅镜中头，处处狂走，欲得影像执捉把玩，认作自己真身。然演若多头本无失，忽然狂歇，假名得头，头原在身，非从外得。汝富楼那杀、盗、淫三缘已断故，贪、嗔、痴之三因亦不生矣，则于世界、众生、业果三种虚妄相续，但不随顺分别取心外法，直下获即心自性菩提矣（此即是入流成正觉，乃圆初住发得菩提心也）。成就慧身，岂从他悟也哉！逮得菩提，妄想皆同昨梦，梦中境物，心纵明忆，岂能取出示人？况妄惟是妄，妄且非有，何有妄之生因乎？此章示如来藏佛界、九界真妄相即，故了忘本空寂，顿得真体显露，而相即理具、事造苦集灭道也。前历万法，阿难悟如来藏，乃凡夫得真菩提心，但是名字即佛。此约四谛。满慈悟如来藏，乃小圣得真菩提心，纵未入圆初住，亦在圆七信矣。又此约四谛显，已含摄修圆通门、履菩提路义尽矣。下特更择之详之耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚二、因阿难滞闻而劝修（从即时阿难在大众中、至显如来藏章尽是也）：阿难谓：佛今说菩提不从因缘，即同拘舍梨等自然；纯乎从前戏论习气，旧病新发，所谓似隔日疟、疟种未除者也。故如来即举演若达多事遣之，而即劝修证矣。盖因缘自然义，皆依狂走而立，狂走且非实法，何论因缘、自然？识知狂走则不狂走（即不戏论分别），即悟本头本不曾失，故谓满慈三缘断故，但不随分别即菩提心耳。汝不能免摩登伽难，则是三缘未断，今日三缘断故即菩提心，正须修习断除三缘，如何徒取言说而戏论耶？然佛此中所云无戏论法，是指极果实证。趣使进修实证，不令滞在闻解，故曰“菩提涅尚在遥远”。阿难虽悟，似滞闻解，只欲了知，无意修习，故闻佛告富楼那言，重欲辨定因缘、自然之义。佛意：汝既开悟，且知须断三缘，息灭分别（前章满慈已断习漏，未悟惟心，故诃劬劳修证，此章阿难已悟惟心，未断习漏，故劝精勤修证。对治悉檀、因人而异者也；今息戏论分别，则无二也），方能契入真菩提心，则正宜从本悟门全性起修也。且摩登伽已得离欲，汝奈何自欺尚留观听耶？责以自欺者，因阿难已真悟如来藏，且自知习漏未除而须除；此辨因缘自然不同前者，实是求决了所疑也。显如来藏，结归劝修，可见修必先悟，悟即当修矣乎！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊二、明圆通门（从四卷阿难及诸大众闻佛示诲、至七卷恒令是人所作如愿是也）：圆通亦称解脱，若佛华严诸善知识解脱门是。亦称三昧，余不多标此名。本经亦曰：有三摩提名大佛顶首楞严王，及耳门圆照三昧等。择灭心（六根互用）境（超世出世）一切缠缚（即得根身器界无障碍也），则曰解脱（小圣但已解脱分段生死为解脱，未能尽解脱心境诸障碍也）。平等任持一切功德（即二种殊胜、三十二应等），则曰三昧。复次、由三昧故（专心一境平等流入，即是从闻思修入三摩地），乃获解脱（动静二相了然不生，乃至忽然超越世出世间）；由解脱故，乃成三昧（超世出世乃成慈力悲仰一切功德）。二皆是圆通义。若析言之，亦可三昧为圆，解脱为通，故本经独称圆通也。又按妙德大士说偈，有圆通常三义。常、即如来藏性，所谓因地心与果地觉不二者。复次、常即妙湛，圆即总持，通即不动，总明曰首楞严王也。然本经处处多只称圆通，故略常字。圆通门者：一、是圆通之门，圆通明已出缚障、已发德用之如来藏故（所谓归元性无二者）；门明修入圆通之方便故（所谓方便有多门者）。二、是圆通即门，此如从耳门修，则名耳根圆通法门。圆通即是总要之义，由圆通门得入三昧，证成空（离染碍）不空（具净德）之如来藏故。曰明圆通门者，盖指阿难尚未专修证入，但已得决定明了耳（如曰：“我今已悟成佛法门，是中修行得无疑惑”）。一者、决定明了从耳门修，最为要宜。二者、决定明了从初入流，进至究竟；而说戒宣咒，亦明修圆通所必要之前行法门者也。此分为二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己一、正教当机双审性修（至六卷无量众生皆发无等等阿耨多罗三藐三菩提心是也）：审不生灭心为因地，是全修在性；审圆通常根为要门，是称性起修。此正阿难所重要者。持戒则已能之，诵咒亦非所必需矣。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚一、阿难悟请（至在会一心伫佛慈旨是也）：此中重叙阿难及诸大众闻佛慈诲，疑惑销除，心悟实相，身意轻安，得未曾有。承前佛诃多闻只益戏论，复云不如一日修无漏业。或阿难一念回光，得入流初相，在此证初果耳。获华屋是前三卷功，要因门入，即本悟门未能念念相应，故求摄伏攀缘。陀罗尼、是总要法门，佛知见、是如来藏心，即是要得门而入也。圆自在慧尘尘入道，如神通人墙壁无碍，则华屋固四通八达者也。今求本发心路，正是最初方便（前此是令知有如来无余涅，改转倒想而端定趋向耳），下文所宣，不外乎此。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚二、世尊许说（从尔时世尊起是也）。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛一、普为开示（至开无上乘妙修行路是也）：一、为回向大乘声闻、缘觉（二乘极果，但得解脱三界，名曰涅；未能于菩提心自在，如菩萨上同诸佛慈力，下同众生悲仰也）；二、为将来大心末法众生。不徒为阿难，不徒为当时，故曰普为，此盖结经人所叙佛意也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛二、正念审择（从宣示阿难及诸大众以去是也）。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬一、总示修圆通，须先明二决定义（至应当先明发觉初心二决定义是）：妙三摩地，即圆通也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬二、征释修圆通，云何为二决定义？此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>癸一、双释（即云何初心二决定义句）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>癸二、别释（从阿难第一义者起是也）。此即分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>子一、重审因地心，令依全性起修（至皆合涅清净妙德是）：此即是示第一决定义者。先标欲捐舍声闻，修菩萨乘入佛知见者。声闻非不修解脱门，其解脱门菩萨亦同修习；然声闻但依生灭灭生灭，未悟如来藏心妙真如性，故不能依不生灭心为本因地。生灭虽减，不成如来宝觉，正由昧此第一决定义也。故曰：“若于因地以生灭心为本修因，而求佛乘不生不灭，无有是处”。佛前令阿难悟如来藏者，其效正在乎此。不烂坏虚空，喻妙真如性。本然清洁水、喻如来藏心，所谓湛圆妙觉明心是也。相织妄成五重浑浊，乃依如来藏自证心，幻起见相二分。见为能取，相为所取，二取互缚，不能舍离。此之五浊，大致同乎五阴。浊水、正喻见闻觉知，是生死本，亦涅本。不随攀缘取相执性，即是择去死生根本。水体本清，遍太虚空，即是依不生灭圆湛成性。如澄浊水，贮于静器（静器即喻虚空），静深不动，沙土自沉，清水现前，名为初伏客尘烦恼（此齐二乘所证涅，亦正修入圆通门相，特彼不知水体清德，但永静不动耳）：即是以湛旋其虚妄生灭，伏还元觉，得元明觉无生灭性为因地心（此因地心即圆初住，前所悟本清之水体方现前耳）。去泥纯水，名为永断根本无明，明相精纯，一切变现不为烦恼，皆合涅清净妙德（此是佛所证涅、四智菩提、清净法界也）；即是然后圆成果地修证（即历住、行、向位至究竟妙觉也）。浊空、清空，空性无异，浊水、清水，水相似异；悟水自体本然清洁，则亦无异，故因地发心与果地觉同。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>子二、详示圆通境，令选一门深入（从第二义者起、至正教当机双审性修章文尽是也）：此下阿难重重请问，皆蹑此第二决定义而起，正属观阴界处烦恼境以湛伏虚妄生灭，得圆明觉之法门也。此即分八：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑一、示六结根功德圆缺，令选一深入，一净全净（至彼六知根一时清净是）：结即缠缚，指织所妄成之和合虚伪相，死生生死者。尘吸六识，识取六尘，乃成烦恼。由此烦恼，劫宝觉心，缠缚生死，故喻为贼。根居识尘之间，外入妄尘，内发妄识，故喻为媒。两性婚姻，非媒不合，识尘为咎，非根不成。故贵旋根归元，则妄识无由发，妄虚无由入，烦恼本根可拔，生死缠缚可脱矣。今六根功用，有离合、浅深、圆缺，离深圆则循之易得通达，合浅缺则循之难得通达，不可不为发明之也。然六结根，徒根不结，结必根、尘、识三和合。故欲显此六根功德（功德即是染分功用）圆缺，且依器界三世、四方，相涉叠成千二百数而较量之。依此较量，则六根功德谁离深圆，谁合浅缺，大致可见矣。若能自审宜入何根，择一最圆通根循之深入，逆尽无始织妄业流，则六根同净矣。此意正同天台止观，灸病须得穴喻。必所灸穴深通病根，灸之乃能有效。然彼灸意识，此则已密示根门及耳门矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑二、明六结根体用融隔，令知一随拔，一脱圆脱（从阿难白佛言、至云何觉明不成圆妙是）：阿难此中且置六根圆缺不择，先问一净全净之义。盖此义未明，不能立志专修一门也。汝须陀洹虽断见惑，不复贪取六尘，而结根中积生思惑，尚须数数修习伏断，何况根本无明！故不能知妙圆湛性，非一非六，皆由湛精黏妄发光，揽色成根，流根奔尘。见不超色，听不出声，用中相隔，暂说为六；口来问义，身起承敬，体中相融，暂说为一。一且非一，何况定六？若不流逸奔尘，名谁见闻觉知？随拔一根，脱所黏妄，伏归元真，发本明耀。本明耀非黏妄而发，故余五黏妄而发者亦不得不脱矣。从妙圆本，寄根明发，则用中亦不一向相背矣。一根清净故六根清净，六根清净故六尘清净。方且根尘，器界无不如汤销冰，化成圆妙觉明，何疑乎一拔不能圆脱哉？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑三、验闻根不生灭性，密令选耳门圆通（直接上章至四卷尽是也）：此章是蹑第一决定义、因地心要与果地觉相应而问者。实则第一定义已领，但承上章离离明无有见体，乃至无灭无生了知安寄，而疑六根断灭，依六根修与第一定义不符耳。不知佛于上章，是明六根对六尘说，离尘则六无自相耳，岂谓根性亦断灭耶？根性断灭，谁发明耀？谁成互用：盖阿难局和合相为六根，唯是父母生身若一沤者，故谓六根非如来藏。不知佛言六根，乃兼六精一体而谈，一精觉体即如来藏心也。一沤不离巨海，一沤之水与巨海何间哉？故重以钟声、杵音，验明闻根有不生灭性。梦中不忆静摇、开闭、通塞而有闻性，正释其离尘毕竟断灭之疑者，所谓是则常真实也。织妄成形，则是想相为身，分别贪著，则是识情为垢：是所当先除之结缚，非所当依归之圆湛，是所当弃，非所当守。弃此虚妄和合生灭，守于性净真明常光，是谓逆流。常光现前，此虚妄和合之根、尘、识心，应念销成无上知觉，是谓一时清净。故此明圆通门一章，但信得彻，信即成行，节节皆入圆通门也。然非阿难展转疑问，案有此重重开显哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑四、证六根即真妄元，密令选根门圆通（从五卷起至偈颂毕是也）：此蹑上章根、尘、识心应销落，而疑现在身心是结而非结元，既未见本非是结而幻成此结之元，乌知此是结而又可解哉？遽欲确知是结，确知可解，亦令苦难众生得免轮回三有。生死心切，自他悲重，千载之下，读之亦凄然矣！于是大哀世尊，普悯一切，为出世因，作将来眼，摩诃难顶，动普佛界。即见微尘如来宝光交灌，俱闻微尘如来异口同音，证明无明生死、菩提涅（安乐、解脱、寂静、妙常，即如来涅四德也）唯是六根，更无他物。阿难虽闻未明，世尊乃重告曰：圣凡法界一切诸法，不外根、尘、识三，根、尘同源一心，故根外无尘也。凡圣同唯根、尘，故缚外无脱也（此若波时、离波无水）。由尘发知，因根立相，此之相见名曰识界。妄伪犹如空华，实唯净虚，互倚同于交芦，从难自立（即是无自性也）；故根外无识也。是故体唯见、闻、觉、知等六根元而已。知见幻起见相，则知见即无明之生死本；知见融空见相，则知见即真觉之涅本。结解同所因，圣凡无二路，岂别有一结元可依之解结哉？盖六根即结即元也。即结故、解结因次第；即元故、六解一亦亡，此六根元即阿陀那微细识故（阿陀那此云持，即根本识，乃真妄依，通染通净）。将说为真，奈含习气瀑流（指诸杂染种子）；将说非真，实是如来藏心。恐诸邪外凡小，迷之为真，执即是我；迷之为妄，执别有真，故常不开演也。若了圣凡法界唯此根本心体，自心取心，非幻成幻，实无少法能取少法。若取非幻，还同幻法，尚无非幻，况立幻法！不取非幻，无幻非真，皆合涅清净妙德，故名曰妙莲华金刚王宝觉也。悟此如幻三摩提而修证（非真非妄、非取非舍，舍妄归真、取真离妄，无修无证、圆修圆证，圆修圆证、专修专证，专修专证、顿修顿证，顿修顿证、渐修渐证，不可思议故名为幻），则弹指超阿罗汉矣（时劫行位亦唯识故，亦如幻不可思议故）。此之妙法，尽十方婆伽梵，一路涅门也；何为舍六根别求哉？但解六根之结，则六根即非一非六之真觉耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑五、借结巾明六解一亡，即渐解而喻修圆通伦次（从于是阿难及诸大众、至从三摩提得无生忍是也）：此蹑上章，“六解一亦亡，解结因次第”而问，佛即取叠华巾，绾结、舒结喻之。解当结心，喻当从六根旋归本真也。先得入空，即是粗垢先落，亦是超烦恼浊。成法解脱，即是尘沙惑断，亦是超众生浊。俱空不生，得无生忍，则是豁破无明，登圆初住，亦是忽然越世出世间。其余如文。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑六、敕众圣说余门同证，广耳门而密授圆通本根（直接上章至六卷梵呗咏歌自然敷奏是）：此请圆通本根，正第二决定义。令选一深入者，亦承上章“随汝心中选择六根，根结若除尘相自灭，诸妄销亡不真何待”而来。云“所得密言还同本悟”者，前诸决择，实与重显六根即如来藏无别；所求入之要门，依然未得。佛虽指定六根，在六根中尚难自选，故冀佛冥授也。佛敕众圣同说最初发心悟十八界，谁为圆通，从何方便入三摩提，欲令阿难随闻自悟，亦为令文殊选择张本也。大菩萨、是已证真者，大阿罗汉、亦是于菩提心已自在者。然此撰门，本为初修，故阿罗汉虽菩提心未自在者，其修入门，圆人用之无法不圆，亦可随宣修入。虽观世音大士，广显闻熏闻修金刚三昧修入层次证得功用，密授令于耳门起欣，亦结归最初因入流相得三摩地耳。此佛、他佛五体同放宝光，交灌佛、菩萨、阿罗汉；此土他土十方合成一界，纷敷宝华梵呗歌咏：所谓根、尘、识心，应时化成无上觉知者也。一切普获金刚三昧，则耳根圆照三昧，阿难已获矣。下更选择，特令决定更决定耳。至于观世音证入之圣位，盖非一定。何则？大佛顶首楞严金刚王如幻不思议佛母真三昧，乃从名字位至究竟位、彻始彻终尽未来际者。故亦可是金刚后心、解脱道中，一念相应慧、顿拔无明根，具一切种智、任运而有不思议业，于十方无量世界普度众生。亦可是八地菩萨，从第一义空起，顿发无边妙用。亦可是证发心欢喜地菩萨，遍往一切世界供养诸佛，饶益众生。亦可是解行发心菩萨，遍修诸波罗密而得自在。亦可是信成就发心菩萨，分见法界，现八相成佛道；其修入相，亦可即是四加行也。此四加行，观行初心，等觉后心，无不同故。而加行位、多地前立之者，入地加行为尤著耳。此若信、解、行、证，可摄一切圣位。然名字位至分证位，皆可得论信、解、行、证。若名字位，初闻心佛众生三无差别，一色一香无非中道：信解其言是信，了解其理是解，参究观察是行，忘情悟入是证，余可知矣。今既以阿难为进向观行位人，则对阿难说，确是从观行相似位，令得信成就发心，入佛乘正定聚耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑七、由文殊代当机选耳门为圆通本根（从于是如来告文殊师利法王子、至说偈颂毕是也）：佛观二十五行（六尘、五根、六识、七大、耳根共二十五），实无优劣，圣性无不通，顺逆皆方便故。令阿难悟谁当其根，兼将来世此界众生，入菩提乘求无上道，何方便门得易成就，初心入三昧迟速不同伦故。佛敕文殊菩萨选者，佛即阿难本觉，文殊即阿难始觉也（举阿难代表诸初心菩萨）。二十五行即所观境。始觉真智，妙证觉源，故曰“觉海性澄圆，圆澄觉元妙”。始觉俗智，善择法门，故简去余行，而曰“此方真教体，清净在音闻，欲取三摩提，实以闻中入，离苦得解脱，良哉观世音”也。闻圆真实，闻通真实，闻常真实，浅深同入，故决非余门所及也。不独堪教阿难，并救末劫沉沦。三世十方修佛乘者，皆由此门，愿佛力、法力加被，令悟此门无惑耳。文殊大圣主，为阿难及未来众生者，诚决定又决定，叮咛复叮咛已！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丑八、叙阿难洎大众闻法主说圆通利益（终正教当机双审性修是）：此中法主有三：一、释迦如来，二、观音大士，三、文殊菩萨。迨此、阿难初所请者已得圆满，虽未修入，自知成佛更无疑矣。其余恒沙菩萨获法眼净，性比丘尼成阿罗汉，无量众生发菩提心，皆闻说佛母真三昧利益也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己二、追为末世重宣戒咒（承上章至明圆通门章尽是也）：曰追为末世者，此是修三昧前之要行，或修三昧中之助行故。阿难自修三昧已无疑滞，此专为救度末劫众生、不退屈菩提心故。戒即是毗捺耶中三决定义之一。咒亦是所曾说，故曰重宣。此即分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚一、并问摄心远魔（至阿难大众唯然奉教是）：戒能摄心，欲摄其心入三摩地，则当持戒。咒能遮恶，欲立道场远诸魔事，则当持咒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚二、历说持戒诵咒。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛一、诫持心戒（从佛告阿难汝常闻吾毗捺耶中、至六卷终是也）：三决定义，即戒、定、慧三无漏学。守护根门，令不流逸（眼不流逸奔色，乃至意不流逸奔法），即是摄心为戒。从逆流相入三摩地，即是因戒生定，因定生慧。戒为定、慧之基，实则非定、慧究竟不得真戒也，非四根本戒清净亦不得真定、慧也。四戒不净，决定难超欲界。且不能得欲界人天正趣，况能希冀如来菩提！是故纵有多智禅定，适足炽盛尘劳邪恶。淫心不除，必落魔类；杀心不除，必落鬼类；盗心不除，必落妖类（强制众人志行，劫其爱守，强夺众生身命，食其血肉，乃大盗也）；三心虽除，若大妄语成（即是未得言得增上慢者，乃爱见魔），终必仍堕无间或遭迂曲也。若能断除三心，断性亦无，不起爱见，心如直弦，入三摩地，趋佛菩提，则此人决定永无魔事，成菩萨无上觉也。故知持戒清净，决得禅定，决发智慧，决成佛道。宿习难净，故须诵咒耳。须知修佛乘者，若能究竟持前三戒，则七趣生报自超，受、想阴魔自无矣。若能究竟持第四戒，则色、行、识阴魔，亦必永离而直超矣。先佛世尊决定清净坚固明诲，诸修行人愿共遵之！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛二、启宣顶咒（从七卷至恒令此人所作如愿是）：启亦起也，若有宿习难除，教诵佛顶神咒，即说咒缘起故。此即分四：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬一、因宿习难净而劝持顶咒（至摩顶安慰令其开悟是）：修学妙门求菩萨道，妙门即是圆通门也。修入妙门，要先持此四种律仪、皎如冰霜；可见汝修三昧，本出尘劳，戒不持净，则反成求魔鬼道矣。淫、杀、盗、妄，四为根本，余但从此开出枝叶。枝叶全净，根本乃净；根本若无，枝叶自无。若存枝叶，则知根本未全净也。一切魔事皆心境界，一切境界不出六尘。根本全净，即得定共、道共。心尚不缘六尘，况生魔事！然戒非易持也，无始情习念念现行，不能暂断，况断性无？尘俗不知（假名出家、尘俗是同），才一修道，当能知之，决难自欺，则不可不仗佛顶神咒之力也。此佛顶咒，心佛宣扬，总持如来藏无漏不思议一切功德，故能消诸恶业，如风扬尘，恶习销则戒根净矣。非曰持咒可不持戒，持咒正为令戒清净。故须先从真清净僧，求得真清净戒，住道场中，因诵咒力持戒三七，便得见佛开悟。此一开悟，戒永清净，魔永远离，或得初果，或决自知成佛不谬，即顿同阿难大士自知修证无学道成矣。否则、学戒终身，尚难持净，宁能即得妙门入三摩地，从初至终永离迂曲相哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬二、因持咒行道而见立坛仪（从阿难白佛言、至汝问道场建立如是是也）：净外资内，借境观心，三七端居，同上章说。本受戒师、戒不清净，则不发得无作戒体；同行比丘戒不清净，则缺同行善知识缘。建立仪轨，只三七日，非常时如是也。安居百日，专修三昧，则颇同圆觉经。但彼别居而此共居，故本经道场，无异今之禅堂也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬三、因闻咒功德而求宣顶咒（从阿难顶礼佛足、至咒文修尽是也）：若自若他，若现若未，承佛密音身意解脱，即闻咒功德也。阿难尚未亲闻，大众皆同伫仰，从肉髻中涌百宝光，乃至擎山持杵遍虚空界，即顶咒心，亦即清净如来藏也。咒诠神秘，故无义解。然摩诃悉怛多般怛罗，亦译大白伞盖也。无不周遍，无不清净，无不任持，无不覆护，故曰大白伞盖。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬四、因重宣顶咒而显功德。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>癸一、乘此咒心，万行成就（从阿难是佛顶光聚、至说是语已是也）：须知此与观世音大士所成妙德同，彼约人、此约法。故此遍十方如来、一切众生，彼专归观音耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>癸二、感诸善神共愿护持（从会中无量百千金刚、至明圆通门章尽是也）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊三、示菩提路（承接上章、至结成经名前是也）：菩提路者，即五十五位真菩提路也，以阿难本从干慧地问至等觉位故。示谓悬示，阿难既未入位，佛为大众及末世人，亦曰悬示。所以须悬示者：一、令知位浅深，不从似道而生法爱，入正定聚；二、令悟彻始终，死尽偷虑而办肯心，趋大涅。故结以“若此观者名为正观，若他观者名为邪观”也。入正定聚菩萨，已能遍往十方亲近诸佛，何待悬示？即阿难已入遍知海而了然无惑矣，故佛赞以为大众及诸末世也。其实菩萨地位功德，虽大本华严大千微尘数偈，一四天下微尘数品，亦不能说尽。故各经论说之不妨稍异，皆是说少分故。本经原是禅经，故专就三摩地增进相略说耳。此科分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己一、总起（从阿难即从座起、至默然受教是）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>己二、详示（从佛言阿难当知起是）。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚一、重明如来藏非即真妄（佛言阿难当知、至及大涅二转依号是也）：全非真妄，全即真妄。妄即七趣，亦即九界；真即四圣，亦即佛果。因妄立真，灭妄名真，所谓因净熏业识故，说有如来藏诸功德相也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚二、广显如来藏逆顺因果（从阿难汝今欲修真三摩地起）。分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛一、明逆修十二生类因果（至七卷尽是）：因妄显真，灭妄名真，故欲真诣如来涅，先明世界、众生颠倒。二颠倒因，皆由迷圆明（迷圆明即无明）无住本建立，同四卷初所说。然此中之众生颠倒，指无明住地变易生死说。正是小乘所迷，故曰“妄性无体（即无住也），非有所依，将欲复真，欲真已非真真如性，非真求复，宛成非相”；及至“因由业感，相灭相生”，其义可见。世界颠倒，指有漏住地分段生死说。依前变易集起，故曰“是有所有，分段妄生，因此界立，非因所因，迁流不住，因此世成”，世界相涉，成十二类，义亦可见。三世、四方，是十二类因，亦十八界因。动声乃至法味，眼见乃至意知，眼识乃至意识，各成各十二区分故。穷厥流变，不出十二，故起十二乱想而成十二生类。宇宙物类，无越乎此。知其皆是生类，皆乱想起，则知皆唯识变现矣。乱想所依，则即迷本圆明而无体性、无依住之虚妄想也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛二、明顺修六十佛位因果（从八卷起、至示菩提路章尽是）：六十佛位，始凡夫地终佛涅是也。亦从观行即佛、至究竟即佛也。皆名为佛位者，已悟如来藏心，唯依修证佛三摩地而安立故。然三渐次，人天二乘皆得共之，其不同在已悟藏心否耳。前明如来藏非即真妄，及二颠倒因十二类生，乃理即佛、名字即佛、及略兼观行即佛也。亦唯识所谓具本性住种性、及略兼习所成种性者也。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬一、明反妄正修三重渐次（至是则名为第三增进修行渐次是也）：此三渐次，正是观行即位兼行六度正行六度，而进入相似即位以趋分证也。前二是约尸罗度说，后一是约禅那、般若度说，檀施、羼提、精进，可知意含其中。本经始终所重，唯是成第三渐次也；然非定有前后。第二渐次之成就相，即是相似即位六根清净，亦是根净不偶、干有其慧，即以此心、中中流入，乃至能游十方所去随愿。第三渐次之成就相，即是分证即位、初获无生法忍，亦心精发晖，十用涉入，圆成一心，名发心住也。故此即唯识所谓习所成种性，具二种性能悟入唯识也，细玩经文可知。但三渐次发行之功，确重在未入相似位前耳。第一渐次已言“纵能宣说十二部经”，义亦符合观行位中随喜、读诵、讲说之前三品。修入除其助因，总摄一切遮戒，遮一切间接击发三毒者，五辛举其重者言耳。遮戒全净，性戒斯净，故居第一。真修刳其正性（三界、九地共以四根本烦恼为正性，欲界别以淫为正性），总摄一切性戒。声闻四弃八弃（比丘四弃，尼八弃也），菩萨十重三聚，别重断淫，此是流转五趣生死根故。非得禅定，未有真能断尽淫心者也。若得禁戒清净，渐能入流忘所，故居第二。增进违其现业（现业即是贪、嗔、痴、等分烦恼种习现行，牵有情缠缚生死，不得脱者），总摄一切禅定、智慧、解脱（初信心中中中流入，澄五重浊，超五阴区，乃至顺行而至觉际入交是也。故曰皆以三渐次故善能成就）。从入流相，入三摩地，渐次深入，获无生忍（此无生忍近指初住，远指妙觉），故居第三。复次、干慧地第五十七位，皆依第三渐次而立，故曰从是（从是犹曰依此，乃指干慧地，正等觉皆依此立，非谓从此位后乃入干慧）渐修，随所发行（谓在三摩地中、所发行相），安立圣位。前谓本经行位，专就三摩地增进相说者，意现此矣。唯识谓具大乘二种性者，略于五位渐次悟入，义亦符契。但此就修三摩地说，彼就悟入唯识性说而已。故均是圆渐也。第一渐次为成第二渐次，如净器中除去毒蜜，乃可以诸汤水并杂灰香洗涤其器。第二渐次为成第三渐次，如以汤水香灰洗涤器净，乃可贮甘露也。重在旋灭十二颠倒元所乱相，故曰反妄正修。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>壬二、明纯真妙修十二单复（从阿难是善男子、至名为邪观是）：初干慧地，已得欲爱干枯，纯是智慧，故曰纯真妙行。一、干慧地，二、暖，三、顶、四、忍，五、世第一，六、等觉，七、金刚心地，此七单位。一、十信，二、十住，三、十行，四、十向，五、十地，此五复位。合单与复，共有十二。重重、犹云历此一重一重之位，故曰：“如是重重单复十二，方尽妙觉成无上道”。亦可一重是指观行相似中修入三摩地，所历从干慧地至金刚心中之位（若善财历参善知识入法界究竟，于十信满便彻妙觉海），始获金刚心中初干慧地。此干慧地，方具十心入圆初住，得入流成正觉，同观世音获二殊胜。而观行相似中历证诸位，亦犹名字即中之有证悟，乃一生成佛义。一重是指分证即去，若观世音广行佛事，再从金刚心中初干慧地，渐历信、住诸位至妙觉地是也。此则第一重是入圆通门，超阴浊境，出涅天，唯在一生，即得成就，所谓弹指超无学者。过此分段生尽，则不论一生二生矣。第二重是初入僧o、历事造修，故华严经初住位后，转益行布。大宗地论，有一向无超渐转位，起信论谓决定三阿僧o，皆是第二种也。大约初心须解证极圆融，方无退转。住上入正定聚，实证不可思议，即一大劫，已非凡人心量可能测知。界内凡天小圣，只极八万大劫，何论无数大劫（阿僧o译无数），三无数大劫哉？又重重者，是指于干慧地起，每一位中，皆历诸位。初是干慧地中菩萨六十圣位，历至妙觉，方得成就此干慧地。次乃历信心中六十圣位，乃至妙觉亦历六十圣位，方成妙觉妙觉。重重无尽，无尽重重，故曰：“如是重重单复十二，方尽妙觉”。是则今历禅那圣位，但成就金刚三昧心中初干慧地耳。曰五十五位真菩提路者，是指干慧地至法云地也。等觉、妙觉，则是菩提而非路故。今更从天台六即略释之：干慧地、为观行即入住出相，亦相似即向相，初与如来法流水接、中中流入是也；亦即唯识闻法界最清净等流法也。“圆妙开敷，从真妙圆，重发真妙，妙信常住，一切妄想灭尽无余，中道纯真名信心住”，乃至“住戒自在，能游十方，所去随愿，名愿心住”，是相似即入住出相，及分证即向相；亦即唯识已得成就习种性也。用前十心为真方便，圆成一心，明发心住，即初入分证位；亦是初悟入唯识也。分证即后，天台不复分别，以不可思议故，非界内教道故，具如经说。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丁二、结一经立五名（从尔时文殊师利法王子、至汝当奉持是）：上来大义已周，非文殊妙智不足奉持，故请经名也。第一、第四、第五三名，皆显密双诠者，故本经亦录在密部。虽列五名，一名即具五名，总持全经无遗义矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丙二、保绥菩萨初心（从八卷说是语已即时阿难及诸大众、至十卷究竟修进最后垂范）：此虽是说业报阴魔，意在令修佛三摩地，观行相似菩萨得离见病、禅病，不堕三界、二乘， 
    超不定聚入正定聚， 故曰保绥菩萨初心。 此即分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丁一、明七趣生报，以匡扶第二渐次（至九卷若他说者即魔王说是）：令诸一切持戒众生，闻决定义，谨洁无犯，故曰匡扶第二渐次。此亦分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊一、请说业报令信（至九卷此阿修罗因湿气有、畜生趣摄是）：阿难闻说经名及禅那中修进圣位，断除六品微细烦恼，是证斯陀含果；亦是从入流相任运增进，自此欲罢不能，必直超无学矣。其问：“山河动植本元真如，即佛真体，云何复有六道依正”；此与富楼那问：“清净本然，云何忽生诸有为相”，辞同意异。盖此意在求佛垂决定言，明其非本来有，从妄习生。既造妄业，决招妄报，而妄习中之众同分七趣依报，非无定处。对治妄毁圣戒，潜便私欲（宝莲香尼是贪是淫），专恃强力，姿行暴恶（琉离是杀是嗔）；谬解法空，拨无因果（善星是痴是偷、又宝莲香、善星、各兼妄语）等邪见耳。此等邪见，小乘定无，而假托大乘者往往冒滥。虽发悟本来者，亦多乐为狂放，轻持净戒，致不能刳正性而违现业，以成增进。故佛赞曰“快哉此问，令诸众生不入邪见”。举善星等三人堕无间狱问者，就近事之显著而尤甚者，令皆悚然惧耳！此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚一、请许（至汝今谛听当为汝说）：可知。（注二）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庚二、详说（从阿难一切众生实本真净起是）。此又分二：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛一、略以情想明（至众同分中兼有元地是）：实本真净，即见犹离见、见不能及者。妄见、即是同分、别业二种妄见。且据众同分判内外分，外K众同分、即种种情器世间，即就此员舆上人世间论（断自历史所纪，轮蹄所及，所谓六合内者）。人世间为分内，胜出人世间上者为分外（外分是想慕境，地狱虽分外但由情缠而坠，非存想慕，故外分必是胜出其上者。外教求生天等，正此所谓渴想分外也）。心性如空，本无形段，绝生佛之假名，故曰实本真净。人心情想惟均，俗谓得天地之中和者也。爱著内分（亦可恃已所能、所知、所有者为内分），则谓之情（世典亦名人欲、欲情，凡贪权利快身意而起者，恩仇恋恨皆是，亦若今边沁派等伦理学）：一味凝合，如空起云，集云致雨，积雨成水，水必下流，故坠地狱。渴慕外分（亦可增进己所未能、未知、未有者为外分），则谓之想（世典亦名天理、理想，凡修名誉立道德而起者，仁诚礼智皆是，亦若今康德派等伦理学）：一味开化，如冰融水，蒸水为雾，雾散成气，气必上腾，故升天界。若兼福慧净愿，心开见佛（此同第二渐次成相），则几乎复人心之本空，性水真空，性空真水，遍周法界矣。除此地狱、人、天三类，余有情趣，亦情多想少，想多情少，互为腾坠耳。然则皆由妄见，积生妄习；妄习既成，妄报定有，三界惟是心造明矣。虽是自心造业招报，众同分中（此且指定娑婆世界为众同分）兼有元地。此若人间监狱，非自然有（若禽兽类不以人之监狱起监狱想，此人之妄见、妄习、妄报不同分也），非无所在（由人群共业造成此监狱，同认此为监狱，此即人之同分妄习、同分妄见），非一切人皆被拘禁。以犯人群业习见中所同认之罪恶，方入监狱（此即彼彼发业、各各私受者也）。虽一切人非同受苦，狱中罪人固同受苦（此譬地狱众生之同分妄见、同分妄报也）。设人间永无犯罪人，则监狱之名不得存，而监狱可为房舍。盗贼处处恐人询察拘禁，虽行空旷亦同监狱。悟此则七趣本空，而业果不失，明矣。生从顺习，生是人所欲也，死从变流。人既生必死也。顺趣相交，善恶俱现，从俱现中随业引生，故纯善即升，纯恶即沉也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>辛二、广以业报明（从阿难此等皆是彼诸众生起是）：略为析之：一、就人间恶业而明招地狱报；二、就地狱余业而明招饿鬼报；三、就饿鬼业尽须偿夙债而明招畜生报；四、就畜生业尽转生人间而明犹带余习；五、就世人妄念别修而明十种仙趣；六、就人世淫戒渐净而明六欲天趣；七、就世禅增进而明空色天趣；八、就欲界杂报而明阿修罗趣。虽皆依人为根而说，非谓七趣必如是循序流转。特佛为人类说法，修三摩地者亦是人中凡夫，故就人类发明令易见耳，细玩经文可知。淫欲都尽，即人初禅，已刳欲界之正性故（凡夫禅定虽断淫欲，种子仍在，非断性无，如石压草，特不起现行耳）。二禅以上，由初禅展转增进说，亦以言辞便耳，非谓人不可径臻也。然四禅、四空定是凡夫、大、小乘共修行路。无“二无我真慧”则为凡夫，但“生空慧”则为小乘，具“二空慧”则为菩萨。夺而言之，禅那必具真慧。凡夫天既无智慧，则亦无禅那。其因中但执身修入，非能明悟本心故也。余经论中，多说六道、五趣，摄仙趣归人趣‘或天趣，摄阿修罗归天、人、鬼、畜趣，不别立故。又此章为护持修三摩地人说，修神仙者亦稍有相似貌（案雍干间，故有此一流修禅者，圆明居士尝辨之矣），故特为辨明之。彼修仙者，要不外固身妄想耳，寒山子谓之守尸鬼是也。补特伽罗、译数取趣，谓数数取生乎七趣而流转也。略同近人所云灵魂，及数论所谓之细身轮转，亦积妄发生妄随七趣沦溺耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊二、结明虚妄劝除（从阿难如是地狱饿鬼人及神仙天洎修罗起是也）：精研七趣，但一虚妄，妙圆心中皆如空华。异生昧之，依杀、盗、淫，有无相倾，善恶相夺，故随七趣轮回不已。若得妙发真三摩地（忽然超越世出世间是也，故曰非定慧圆不得真戒），尚无不杀、盗、淫（断性亦无），何况循杀、盗、淫？故不断三毒，不尽三惑，纵得神通，皆有为功用，非真三摩地也。毗捺耶中清净明诲，汝修行人勉之勖之！否则除妄倍伪，终落魔道，非菩提之咎也。夫然，欲得真净，可不除灭此虚妄习气哉。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>丁二、辨五阴魔境，以匡扶第三渐次（从此时如来将罢法座起、至十卷究竟修进最后垂范是）：此中阴境，皆从三摩提中渐次增进发现，盖真智渐进相，即相似进历六十圣位也。而妄想渐销相，即如次退现五十阴境也。依圆湛性湛旋生灭，展转增进，展转深细，未得灭妄纯真，恒有真智妄想而共转故，故阴境非即魔事也。不知为阴境而取著分别，始成魔事而起邪见。取著分别，此则仍由禁戒不清净耳。然由定中阴境而发，故归重匡扶第三渐次也。已修三昧，渐次增进，徒以误取，功隳垂竣，此真深可哀者！且五阴微细魔境，非佛莫能深辨者，故发真慈，无问而自说先佛世尊觉明分析微细魔事也。虽境兼邪正而说为辨邪──色、受、想阴魔邪，行、识阴外道邪，识阴兼辨小乘亦是大乘之邪歧故。故亦科曰：发真慈而自说禅境邪正。明凡、魔、外、小，皆属妄想五阴也。此即分三：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊一、哀无闻、深诫魔事须识，勿迷主人而隳宝觉（至宛转零落无可哀救是）：虽知真修行法，未识妄想魔境，或复认贼为子，或复得少为足；若无闻比丘者，已成四禅还堕三恶，不亦大可哀乎！然魔邪等所以扰正修行人者，因修行人发真归元，裂虚空界，摧同生基；魔鬼邪神无不惊慑，故佥来恼害也。但彼群邪虽有神力，心中主人觉悟无惑，阴销入明，必不能近。主人若迷，随顺妄想，则魔得便而入，必隳宝觉全身，沦溺魔类。前功虽高，一败涂地，如宰臣家忽逢籍没；永弃佛法，非只犯一戒而已矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊二、历阴境、总明妄想为本，毋欺自心而入邪歧（承接上章、至十卷圆满菩提归无所得是）：阴者覆障，所谓区宇，但除覆障，非灭法相，勿色阴尽目无睹故。依禅定境说覆障尽，但是功用，非实成就，勿色阴尽身无碍故。所现区宇，是定中境，如明目人处大幽暗，勿作他事亦如是故。因三摩提渐次深入，彼五阴区渐次现前。入流忘所，所入既寂，动静二相了然不生，非色阴之尽相，念尽离念，一切精明，动静不移，忆忘如一者乎！因三摩地渐次增进，彼五重浊渐次超越，忽然超越世出世间，非识阴之尽相，从互用中能入菩萨金刚干慧，乃至入于如来妙庄严海，圆满菩提归无所得者乎！从受阴尽，已能上历六十圣位，非第一重圣位但从禅那中说者乎！至识阴尽，方入菩萨干慧，乃一超即圆满菩提，非第二重圣位初阿字中即具四十二字功德者乎（案本经第二重圣位，若竖列干慧十信者，当云金刚干慧，圆具五十六位功德，即能分身八相成佛。忆大宗地玄文本论，亦有斯义，识者详之）！识阴未尽，未免退堕二乘魔外，非未入菩萨正定聚者乎？色阴、受阴，观行即中禅慧境也。色阴中，多如来、菩萨净土华台等境，是读诵、讲说圣教之影也。受阴中，多慈悲、猛利、轻安、空寂等心，是兼行正行六度之念也。此虽第三渐次，乃第一渐次之功也。色阴若尽，见诸佛心，如明镜中显现其像。受阴若尽，得意生身，如鸟出笼，随往无碍，乃第二渐次成就相。所谓父母生身，不须天眼见十方界，睹佛闻法，得大神通，游十方界，宿命清净，得无艰险是也。亦是由观行位入相似位，得六根清净也。故观行即位成就者，必得随愿往生佛净土矣。又即干慧地中欲爱干枯，现前残质不复续生，执心虚明，纯是智慧，慧性圆明者也。从是色、受阴尽而现想、行、识阴，相似即中禅慧境也。此依初干慧地相似历证、至妙觉位而成金刚干慧，正是第三渐次之增进相。又复想阴若尽，即获六根清净。罗汉、缘觉识阴未尽，是为分别法执所碍（即尘沙惑）；贪缠寂灭，湛明空境，暂齐相似位中七信，不得证法身也。然圆教人未证法身，非不有其阴境，决不有其魔事；正信坚固，正悟圆明，正解通达，正戒清净，了知似道不生法爱，了知非处不随境转故也。是以五品菩萨，功德已难思议，持秘密藏，入遍知海，虽名字位中人，谓已入菩萨正定聚可也。即阿难大士亦决不更有魔事，故如来重重殷勤付嘱曰：“汝今未须先取寂灭，纵得无学，留愿入彼末法之中，起大慈悲，救度正心深信众生，令不著魔，得正智见！我今度汝已出生死，汝遵佛语，名报佛恩”。况此五重阴浊，决是一生可得超越，故不应自生退屈也。惟无闻证者，又无善知识相挟持，斯不免入魔耳。然此阴境皆依妄想，所谓“坚固虚明融通幽隐，罔象虚无颠倒妄想”是也。重重脱落，重重发见，是所当舍，非所当取。果能直念真如，心无委曲，则虽始终无一阴境可也。故曰：“把断要津，凡圣不通”。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五阴浅深虽有分齐，每一阴中，则不必有十重境，亦不但有十重境。要之、不欺之力人人具足，不欺自心，则一遣齐遣矣。阴境且无，况魔邪哉。余诸经论所治魔事，约唯本经色、受、想魔。行、识阴魔，则归邪执破除。独摩诃止观中所列大备，二乘魔后更列有菩萨魔（或即色阴中所现佛菩萨），惜天台大师但列名而未说也。此中受、想阴中所行魔事，固是既受魔邪之魔种类，不得仍是正修行人。天魔专欲将人拘留欲界，故专导之行淫。须知天魔非他，即神教所谓造物主。造物主者维何？即欲界众生，牝牡阴阳恋爱淫欲根本也。亦即世典所谓天地sA，万物化醇，男女构精，万物化生，流行不息之化机也。持净杀、盗、淫戒，天魔无奈何矣。故超越烦恼浊，十类天魔不复能逞其恶。行、识阴中成诸邪论，非是受彼外道天仙教导成者，乃适与彼类相同耳。盖彼外道、天仙初立论者，亦是因修禅那曾亲见故。此皆非他物咎，唯自心魔，得少为足，执迷为解，本未真除疑惑（世俗学者所谓悬议微揣而默于不可知者，亦即是疑惑），妄谓得成菩提。故能持净大妄语戒，亦决不入此邪歧也。观命互通，却留尘劳恐其销尽（案神教徒之妄想永生者由此）；广化七珍，多增宝媛，姿纵其心，此正天主魔也。受、想阴魔，则但摄为其类而已。由其已能深达十方、十二类生受命元由，观由执元，故为欲界万物之生化机纽也（康德执世界、灵魂、天神三种为本原道理，又计灵魂、世界、皆出于神，完全投在天魔I中。康德且然，余卑卑者可知）。而世俗所谓哲学者，无论但是名言，展转执著；藉使亲验实证，终不越行、识阴魔所发邪论耳。此中文相，即五重阴浊禅境魔事，分为五层。每一层中，各有总明、详辨、结诫三段。详辨段中，各成十节，经文自列可知。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>戊三、叹法门直至菩提无乏，垂怜末世而劝持咒（从此是过去先佛世尊、至究竟修进最后垂范是也）：此止观中辨析魔事，乃是佛佛相传法门。若能谙识，邪魔销灭，直至无上菩提涅，永离枝歧，更无乏少，诚十方如来一门超出妙庄严路也。然恐末世未能深识，故劝修三昧前，一心持诵书佩佛顶陀罗尼咒；则亦决定直至菩提无乏，一切诸魔所不能动，所谓究竟坚固者也。今禅林晨课持诵顶咒者，意存乎此。垂范众生，无微不尽。值此希有法门，其钦恭念之、精进修之哉！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>乙三、重请重告、结归理事唯心（承接上章至经宗分尽是）：阿难请佛“发宣大慈，为此大众清明心目，以为末世一切众生作将来眼”，此本经所由缘起也。佛告阿难：精真妙明本觉圆体，妄以发生虚妄世间，如演若多迷头认影。妄元无因，于妄想中立因缘性，了妄元无、且无因缘，何况不知因缘而推自然？此结成显如来藏一章者，所谓理则顿悟、乘悟并销是也。是故如来与汝发明五阴本因同是妄想，乃至唯色与空是色边际，以至湛入合湛是识边际；此五阴元重叠生起，生因识有，灭从色除。此结成明圆通门章第一定义依不生灭超五重浊。及第二定义观音圆通次第超越者，亦结成示菩提路章所历禅那圣位，及匡扶第二、第三渐次所说七趣、五阴者，所谓事非顿除、因次第尽是也。真妙明觉，本圆清净，依妄想故得闻名字，顿悟真理，垂理销妄，渐除妄事，融事纯真；汝应将此妄想根元心得开通，传示将来，结归理事毕竟唯心者也。故曰：阿难忆持无失。然阿难因圆通门章以来，历明修入相，及修入中之渐进圣位、微细魔事，冀佛重为决定理事顿渐、阴界浅深；俾修者明悟，了达虚妄，知有涅，悟者勤修，深厌自生，不恋三界也。盖既开圆悟，则应如法修入，何必戏论上位，阔谈界外哉。固此亦科曰：断余疑、而重辨阴际浅深，定理事顿渐。结劝不恋三界也。斯可以知本经诠旨会归之枢穴已。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>注一：甲一、甲二等科目新补，以便与‘楞严经研究’比观</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>注二：此处科目略与‘楞严经研究’出入。今缺‘己’科，俾与研究相合。<span lang=EN-US
style='"Courier New"'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a>二<span>&nbsp; 
    </span>会校余部文义分</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>云何会校余部文义？略出大乘四经、四论，据本经文义会摄校核之，令依本经通余部故，令涉大藏遍无碍故。云何四经？一、圆觉经，二、楞伽经，三、解深密经，四、维摩诘经。云何四论？一、中观论，二、起信论，三、成唯识论，四、摩诃止观。观海有术，当观其澜，此之四经、四论，亦佛法大海之澜已（本经兼律宗、密宗，起信论兼净土宗可知）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>甲　会校四经</span><span
lang=EN-US style='
color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>大方广圆觉了义经，共十二分。文殊菩萨请说如来本起清净因地法门，及说菩萨“于大乘中发清净心远离诸病，能使未来求大乘者不堕邪见”，是总请也。佛说“无上法王有大陀罗尼门名为圆觉，流出一切清净真如、菩提、涅及波罗蜜，教授菩萨；一切如来本起因地，皆依圆照清净觉相，永断无明，方成佛道”，是总说也。其余皆依此之二总，别别开演出者。圆觉大陀罗尼即如来藏，亦如大佛顶首楞严三昧。第一分、第四分，同本经显如来藏章。第三分、第七分、第八分及第十一分，同本经明圆通门章。第二分、第六分，同本经示菩提路章。彼第五分，同本经说七趣生报。第九分、第十分，同本经说五阴魔境。第十二分，结成五名，亦同本经。正为菩萨渐次增进至于佛地，亦令人天、二乘共得利益，尤与本经符契，此大略也。说之不次及有繁简，法乃非异及无增减。彼虽唯是与婆伽梵同入觉地诸摩诃萨请说，一一皆标曰：“为末世众生求大乘者”，故同本经为凡夫直趋无上菩提之法门。彼之二十五清净轮，与本经二十五圆通，行境虽异，其为选择入门方便则同。但本经已选定耳根圆通，彼则尚须三七持戒、念佛、忏悔、标记、求决而已。然本经三七日诵持顶咒，见佛开悟，亦随所悟门入三摩地耳。又彼建立道场期限，经三七日得心轻安，过三七日一向摄念，亦与本经建立道场章同，特未详说仪轨、及专持佛顶神咒耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>楞伽阿跋多罗宝经：初卷总非大慧一百八句，同本经初以无在显。又从大慧复白佛言：诸识有几种生住灭起，至自悉檀善应当修学，同本经次以无体显。兼上又从大慧复白佛言：世尊所说心意意识五法自性相起，至三卷初颂宗通说通毕，同本经历万法显如来藏，阿难悟入。又从大慧白佛言：惟愿为说不实妄想相起，至四卷颂曰五法三自性及与八种识，乃至正智及如如是则为成相，同本经约四谛显如来藏。又从大慧白佛言，如世尊说过去诸佛如恒河沙起，至观察诸导师犹如恒河沙偈颂毕，同本经明圆通门章第一定义。又从大慧白佛言，惟愿为说一切诸法刹那坏相起，至于内外一切法作刹那想句，同本经明圆通门章第二定义。又从大慧白佛：如世尊说六波罗蜜满足起，至得自觉圣趣是般若波罗蜜句，同本经示菩提路章。又从世尊记阿罗汉得菩提起，至或作涅见而说为常住颂，同本经说七趣生报。至四卷尽明不食肉，亦本经第一渐次也。此所谓同，但略取其意耳。彼经凡有三译，余之二译，文较明畅而不流通。此四卷本，虽简要而绮错难读。故彼经明三种意生身等，亦即本经禅那圣位。二卷广破外道、二乘，三卷终拣外道二十一种涅，四卷初拣外道七种常见，亦本经说五阴魔境意也。彼经大旨，重在须宗通而说通。宗通惟自修行，现证圣智，说通随入开导，引入大乘。上悟唯心，下利含识，所谓得菩提心入遍知海者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>解深密经，共有四分。文相义门，最为井然。一、解深密法门胜义了义之教，同本经显如来藏章，亦兼含本经说七趣生报。二、解深密法门瑜伽了义之教，同本经明圆通门章，亦兼含本经说五阴魔境，亦即三重渐次。如曰：“此奢摩它、毗钵舍那，清净尸罗、清净闻思所成正见以为其因”，亦即禅那进修圣位。如曰：渐次于彼后后地中，如拣金法陶炼其金，乃至证得无上正等正觉。三、解深密法门诸地波罗密多了义之教，同本经示菩提路章。四、解深密法门如来成所作事了义之教，同本经观世音所发妙用，佛顶神咒所成功德。名相稍异，综核其义，大致同也。本经一名如来密因（胜义）修（瑜伽地波罗密）证（地波罗密成所作事）了义（四皆曰了义教），意见乎解深密经矣。彼经虽唯与无量大声闻众俱、无量菩萨摩诃萨俱，是从超过三界净土中说；其说胜义之教、瑜伽之教、皆有无量有情发菩提心，无量声闻得法眼净（案：即不随分别，歇即菩提，亦是于菩提心令得自在）；又诃定性二乘为增上慢（亦同法华诃退席者为增上慢），甚合本经旨趣。善现所说，即是转般若经，亦即大阿罗汉得自在菩提心者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>维摩诘所说经：初序品中，宝积与五百长者子发菩提心，愿闻得佛国土清净。舍利弗见此佛土秽，螺髻梵见此佛土净，同本经初阿难之取舍二门也。佛为宝积说净土行，及现此土之清净庄严相，同本经初如来之标酬二门也。次方便品，同本经历万法显如来藏。次弟子品至不可思议品，同本经约四谛显如来藏。次观众生品至入不二法门品，同本经明圆通门章。次香积品及菩萨行品，同本经示菩提路章（如曰：若声闻人未入正位食此饭者，得入正行然后及消，乃至已得无生忍食此饭者，至一生补处乃消等）。次阿<img src="1200.files/image001.gif" width="16" height="16" align="absmiddle">（音同触ㄔㄨA）佛品至法供养品，同本经保绥菩萨初心，究竟进修最后垂范也。又维摩诘所得不思议解脱门，现诸神力智辨；即本经观音圆通及神咒所成德用。唯彼经屡言入正位二乘不能发菩提心，是尚用遮诠密显耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>乙　会校四论<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>中论：亦曰般若灯论，正观论，大乘中观论。共有二十七品：从第一观因缘品、至第二十一观成坏品，同本经历万法显如来藏。从第二十二观如来品、至第二十六观十二因缘品，同本经约四谛显如来藏。又从观如来品至观涅品，同本经明圆通门示菩提路二章。观十二因缘品，同本经说七趣生报。观邪见品，同本经说五阴魔境。得其意而观之，]然四解，无往非目无全牛矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>大乘起信论，共五分：一、因缘分，同本经阿难之取舍。二、立义分，同本经世尊之标酬：见佛发心，即众生心。常住真心，即心真如示大乘体。妄想轮转，即心生灭因缘相、能显大乘体相用。十方如来同一道故，出离生死皆以真心；即一切诸佛本所乘故，一切菩萨皆乘此入佛地也。三、解释分，更成三品：甲、显示实义：其释心真如门，同本经破想相遮显如来藏。次释心生灭门，同本经历万法泯显如来藏。次释生灭因缘及显示自体相用，大同本经约四谛显如来藏。乙、对治邪执，同本经说七趣生报及行、识阴魔境。丙、修行正道，同本经示菩提路章。四、修行信心分，同本经三渐次。其止观，同本经首楞严性三昧。其真如三昧，同本经耳根圆通。所辨魔事，同本经说色、受、想阴魔境。结收止观利益，对治凡夫乐者生死不修善根，二乘怖畏生死不起大悲，则亦总遣五阴魔矣。其明念佛治障，往生极乐，同本经持咒，亦同本经第二渐次也。五、劝修利益分，同本经结归心得开通，传示将来及经益可知。故彼论较本经，除念佛及持咒，真如三昧及耳根圆照三昧外，实无丝毫异相。等是最初方便，令不定聚众生入菩萨正定聚者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>成唯识论，共三十颂，略作三门会勘：一、前二十五颂，同本经历万法显如来藏。后十六颂，同本经约四谛显如来藏。用彼全论前后相互，方成本经显如来藏章耳。二、初一颂半兼第二十五颂，同本经破相想遮显如来藏。十六颂至二十五颂，同本经说七趣生报。二十五颂至三十颂，同本经明圆通门示菩提路章，兼含超越阴浊，脱离魔邪。三、彼之全论，唯是本经示菩提路章。因彼论文义之前后互相关摄，可反显本经文义章章含融已！然非见彼论之条分缕析，不易明本经一体全具也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>摩诃止观：虽复广明诸法，部意所归，唯在发明修进证成不可思议圆顿止观法门。正同本经，只在大佛顶首楞严王三昧也。彼有十章，亦作三门会校：甲、就彼全部十章：论大意、释名、体相三章，同本经历万法显如来藏。摄法、偏圆二章，同本经约四谛显如来藏。方便、正观二章，同本经明圆通门章。亦兼修三渐次，舍七趣报，超五阴浊，断诸魔事。果报、起教、旨归三章，同本经示菩提路章。亦即圆发耳门妙用，亦即广显神咒功德，亦即圆满菩提归无所得。乙、专就大意一章论：一、发大心，即是悟如来藏。二、修大行，即是入圆通门。三、感大果，即是履菩提路。四、裂大网，即是示七趣报，断疑邪见，成决定信。五、归大处，即是越五阴区，秉金刚慧入庄严海。丙、专就正观一章论：初观阴、入、界中专观心门：一、观不可思议境，二、发真正菩提心，同本经阿难开圆悟（此即所谓从闻圆解，更观开圆解也）。若上根智得自在慧，更不须下列诸门矣。三、巧安止观，四、破法遍（若文殊择去诸圆通），五、识通塞，同本经阿难得修门。六、修道品，七、对治助开，八、知次位，九、能安忍，十、无法爱，同本经阿难悟禅那修进胜位。增进圣位依三渐次：二渐次摄持戒、诵咒、离七趣妄，三渐次摄诵咒、远魔、离五阴妄。其余观烦恼、病患、业相、魔事、禅定、诸见、增上慢、二乘、菩萨九门，要皆是此保绥菩萨初心之悲教耳。故曰发则成观，不发无所观也。又彼第六方便一章，当亦通用建立道场持咒（昔法智大师常修之）。故彼部与本部，除一选意识为专观境，一选耳根为专观境外，更无他异。本经未度震旦，梵僧见彼部先记与本经相似，诚得法眼清净者也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>三　别明当部要义分<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>云何别明当部要意？譬遇一本希有殊胜果树，多人围观：在名学家，则起当何诠表，当何类别，当何说明等想。在农学家，则起当何种植，当何培滋，当何收成等想。在质学家，则起具有若干原行，如何如何化合则作如何如何现象等想。在工学家，则起可为若干原料，如何如何制造则得如何如何器用等想。在教育家，则起应如何著书绘图，导儿童易解等想。在政治家，则起应如何辟土播殖，富国家出产等想。在医学家，则起当验其气味，如何泡炼，去杂毒而提精汁，和谁药品，可治病而益身等想。在美学家，则起当筑以园苑，如何修护免侵损而成繁荣，与谁游赏可忘忧而得乐等想。在生学家，则起此树由宇宙常化中，万物展转拒摄消长、淘汰蕃变而缘起成就，无始无终而非无一期生存之命限，无继无域而非无一形果色之性分等想。在心学家，则起此树由意识潜念中，万物展转异同离合、分别计度而安立施设，无内无外而非无一体并现之心境，无作无得而非无一类相熏之业用等想。虽皆如理，而各殊想；虽各殊想，而皆充分。何者？唯是此果树非余故；等观此果树非谬故；同能具此果树之全体圆用，非得一则失余故。若执一想而排余想，局一是此而余非此，诤论妄兴而诚义斯晦矣。本经当部各别之要意亦如是。不起性计，不局定见，正无妨随喜随宜而观察悟入。就四悉檀论之，亦各一一具足，顺路还家，奚用枉道从人也哉！即开十意，略明其例。若具说者，此之十门，一一门各有十佛刹微尘数句。故曰：“吾从鹿宛以至鹤林，于其中间不说一字”。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>甲　本经始终唯令了达如来藏圆理<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>圆理者何？本如来藏心，一空一切空，一不空一切不空，一空不空一切空不空，所谓不可思议圆三谛理是也。此义前文论之详矣。经文灿然，不劳烦引。今更出其大意：名相皆唯妄，常遍空寂故；专用皆如幻，常遍缘起故；体性皆自真，常遍成实故。不独万法唯如来藏，而如来藏亦唯一法故。如来藏非色非空、乃至非我非净，即心即空、乃至即我即净，离即离非、是即非即。亦可心识、非如来藏乃至非我（我训自在）非净，即如来藏、乃至即我即净，离即离非、是即非即。如是展转，至于我净，亦复如是（详细说之，可成四百卷般若经）。亦可心在身内，非如来藏乃至非我、非净，即如来藏乃至即我即净，离即离非，是即非即。如是展转，至于心无所著，亦复如是。亦可想相非如来藏、乃至非我非净，即如来藏、乃至即我即净，离即离非、是即非即。如是展转，至于见精、眚影、五阴、六入、十二处、十八界、七大、四谛、三相续、二转依、水火倾夺、真妄因依、二决定义、六结根元、二十五圆通门、五十五菩提路、五重浑浊、五会章句、四清净律仪、三增进渐次、十二虚妄生类、五十微细魔事、二十五有杂染业报、三十二应净妙功德，极于一名一言、一尘一毛，无不各各亦复如是。是故唯是六根，更非他物。亦可唯是六识、六尘、五阴、五浊、七大、七趣，乃至唯是五无间业、三有为相、二颠倒因、五魔邪境，空华幻翳，草叶缕结，更无他物。是故各各皆成第一三昧，各各皆是第一圆通。寄方阿鼻地狱三昧、乃至非想非非想天三昧，无非首楞严王三昧。妙音密圆圆通、乃至净念相继圆通，一一皆可获二殊胜、四不思议，成三十二应，施十四无畏。一一皆可赞曰：“此方真教体，清净在□□，欲取三摩地，实以□中入；离苦得解脱，良哉□□□：是则圆真实，是则通真实，是则常真实，浅深同所入。此是微尘佛，一路涅门”。但以此门修圆通超余者，亦可如是重重单复十二，方尽干慧。如是皆以妙觉地故，善能成就。亦可当知汝心生虚空内，犹如太清点片云里；乃至亦可令识真实深乐自生，知有三界不恋涅。何者？如举心识，心识为法界，一切法趣心识，是趣不过；尚无心识非心识，何有趣过不趣过！如是展转，乃至随举涅，涅为法界，一切法趣涅，是趣不过；尚无涅非涅，何有趣过不趣过！此之谓旋陀罗尼，百千万亿旋陀罗尼，法音方便陀罗尼。所以圆妙、圆融、圆足、圆顿、圆伏、圆信、圆断、圆行、圆位、圆自在庄严、圆建立众生、圆超二种生死、圆证三德涅；究竟如来，即究竟蜣螂也。悟此理者，善得教眼，常超客观而随主观；不被法转而能转法。法法通备，不得一法，是以本经，一名大佛顶悉怛多般怛罗无上宝印十方如来清净海眼也。曷谓无上宝印？大乘唯一实相法印是也。必须通达实相，方入大乘。故曰：“亦令当来修大乘者，通达实相”。又曰：“阿难及诸大众闻佛示诲，疑惑销除，心悟实相”。此实相印不共二乘，故曰：“汝辈声闻狭劣无识，不能通达清净实相”。通达清净实相，是之谓清净海眼也。灵峰佛顶文句，最多发明斯意。然从主观观之，本经虽可唯明此门要意，依客观论本经，则复不应专意于此。譬天台三大部，法虽一味圆足，而当部之宗主不同：故法华之玄部、文部，偏重开通谛理，虽亦带明观心，但就随文事相而说：而摩诃止观之一部，偏重修行止观，虽亦泛明万法，确指专观识阴而入。本经正同摩诃止观，重在修三昧也。通达实相，令悟三昧之如理也。选择耳根，令获三昧之要门也。开示圣位，令知三昧之直道也。守护净戒，持诵神咒，详明妄业，辨析魔事，令离三昧之迂障也。今判摄本经文义分，庶几不戾本经全部之纲骨耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>乙　本经始终唯令修证如来禅妙宗<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>云何名如来禅？试略征之：十方如来得成菩提、妙奢摩它、三摩、禅那，一也。十方如来三摩地中，见缘想相如虚空华，元是菩提妙净明体，二也。于奢摩它微密观照，身心荡然得无挂碍，了然自知获本妙心，三也。皆获一乘寂灭场地，真阿练若正修行处，四也。十方如来修十八界，皆得圆满无上菩提，五也。缘心自在，因入流相，得三摩提成就菩提，六也。反闻闻自性，性成无上道，此是微尘佛，一路涅门，七也。奢摩它中用如来毗婆舍那，清净修证，八也。顿悟禅那，修进圣位，九也。乃至十方如来究竟修进，十也。凡是皆诠一味清净如来禅者（案：本经名诠中，禅定、禅那二名，似有区别。若曰：纵有多智禅定现前，必落魔道邪道。又曰：扰乱禅定。此禅定名，皆目九地三乘所共修者。故为魔扰及落邪道，犹谓之禅定也。若曰：不假禅那，无有智慧。又曰：未识禅那，乐修三昧。此禅那名，但目一味如来禅者。故四禅四空及二乘，皆夺其无有禅那）。云何妙宗？妙者不可思议，宗者真唯识量。若悟若修若证，一一心缘路绝，言思道断，唯是自觉圣智境界。无可宣示，无可观待，无有少法能见少法。昔天台师说摩诃止观十章曰：“正观一章，唯圣默然；旨归一章，非说非默”。本经亦唯圣默然及非说非默，故名如来密因修证了义。密因者，密悟也。密悟、密修、密证，皆一味如来清净禅，是谓如来密因修证。了义者，唯心现量无能所中、所了密悟、密修、密证无境界之境界也。亦可如来密因即如来禅，非可修相，非可证相。而无可修无可证中，修而证悟，证而悟修，悟而修证，修而证成。岂曰不立文字，乃毕竟非文字所能到也。岂曰佛祖秘之而不传示，乃毕竟唯当人自悟，非名相所能传示也。故曰：“吾语非密，密在汝边”。洞山曰：“我不重先师道德佛法，只重渠不与我说破”。若说破即是者，不说破又何足重乎？经曰：“性汝不真，取我求实”。谁非丈夫，乃不自奋！盖说破的毕竟非自家的，自家的毕竟无能说破也。即如本经，阿难、大众各各了然自知获本妙心。又曰：妙音密圆，妙香密圆，乃至由我观听十方圆明。凡是亦毕竟唯阿难、大众、诸摩诃萨、大阿罗汉，各各了然自悟自证，无第二人能知，非言词可相喻，非神通可相及。不然者，鹿园会中同闻说法，何仅x陈那悟妙音密圆？而讲说本经者，何不一一获本妙心，自知修证无学道成？故阿难所得者，虽不离闻熏声名文句味。其超然自悟处，决非义解之徒可能通也。是故异类中行诸大觉师，或作沙门、白衣、居士、人王、宰官，乃至淫妇、屠贩，与其同事，称赞佛乘，令其身心入三摩地。终不自言我真菩萨，真阿罗汉，泄佛密因。虽然、世尊无密语，释伽不复藏。若得身心入三摩地，发真归元，十方菩萨及诸无漏大阿罗汉，心密通吻，当处湛然；咳唾掉臂，与诸如来同会神通大光明国，何秘精之有哉！道不远人，人自远道。阿难自责恃佛威神，将谓如来惠我三昧，不知身心本不相代；致虽多闻心不入道，有志者可深长思矣。故欲同阿难于如来密因修证了义真经，奉持无失，直须身心荡然，虚空消殒，勿徒将不了义说回为己解，疑悟后学耳（案：如来禅，诸经论中广有其名。而分如来禅、祖师禅之目，始见仰山对香严言。但斥直悟直指本有，毫不假功勋者，曰祖师禅。此正所谓如来密因，非如来禅外别有一祖师禅也。士夫往往谓禅家，以尊经守戒清净慈忍为如来禅；诃佛骂祖纵横杀活为祖师禅，不知禅宗诸师，拈弄种种脱空葛藤，现作种种异类行径，无一可作实法会者。痴人说梦，都无交涉）。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>丙　本经始终唯令顿究众生心二本<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>言众生心，则摄世间出世间一切法。此心常如真性，即菩提涅本。此心生灭妄想，即烦恼生死本。一心二本，不相离舍。离真性，无妄想得转、得起；离妄想，无真性可说、可示。因妄显真，融妄纯真，则成如来菩提、涅。故曰：“此心生灭因缘相，能显示如来自体相用”。而如来藏自体相用，皆合涅支清净妙德。则觅妄想生灭，毕竟了无可得。经曰：“汝等当知一切众生，从无始来生死相续，皆由不知常住真心，性净明体；用诸妄想，此想不真，故有轮转”。又曰：“一者无始生死根本，则汝今者与诸众生用攀缘心为自性者。二者无始涅菩提元清净体，汝今识精元明缘所遗者，由诸众生遗自本明，虽终日行而无所觉”。又曰：“虚妄相想，惑汝真性”。又曰：“念念生灭，遗失真性”。又曰：“遗失本妙圆妙明心宝明妙心，认悟中迷”。又曰：“则知汝心本妙明净，汝自迷闷丧本受轮”。又曰：“迷已为物失于本心，为物所转；若能转物，即同如来身心圆明”。又曰：“此见及缘，元是菩提妙净明体”。又曰：“一切浮尘诸幻化相，其性真为妙觉明体”。又曰：“皆是觉明明了知性，因了发相从妄见生”。又曰：“观相元妄、无可指陈，观性元真、唯妙觉明”。又曰：“汝但不随分别，歇即菩提、性净明心”。又曰：“是故汝今知见立知即无明本，知见无见斯即涅无漏真净”。又曰：“空生大觉中，如海一沤发，沤灭空本无，况复诸三有”。乃至曰：“本觉圆净，非留生死；皆因妄想之所生起”等。纶贯全经，莫非斯意。若能于此发明了当，直下圆寂，直下现成。迷即生死，悟即涅。本无烦恼，元是菩提。不得、则轮回无了期；得、则明心见性，弹指成佛，更不假如何若何矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>丁　本经始终唯令直成首楞严三昧<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>心一境性、等寂、等至、等照、等现、等住持、等含融，无边微妙真实常乐我净功德，名曰首楞严王三昧。首楞严、译一切事究竟坚固。以一切事皆真如相故，亦即真如三昧。是法住法位，世间相常住。三千在理，无间圣凡；三千果成，同名常乐，是之谓一切事究竟坚固。此大三昧为三昧海，是一切三昧所朝宗，涵容出生统摄调御一切三昧而得自在。故又名王三昧、海印三昧、健行三昧、健相三昧。一切如来皆从此三昧海流出，故名如幻不思议佛母真三昧。最圆、最通、最胜、最贵，故名大佛顶首楞严三昧。一切菩萨行门，无不依此三昧建立，故名诸菩萨万行首楞严。是故阿难所悟实相，观音所成妙德，咒心所具神功，乃至如来妙庄严海，皆是此三昧也。庐陵师曰：“依究竟坚固之理，立究竟坚固之行，修究竟坚固之行，证究竟坚固之理”。夫然，行依理立，理为成行，行能证理，证理功圆；利他妙行，尽未来际，而其中心，独在一切事究竟坚固之妙行。故曰诸菩萨万行首楞严，非谓此三昧但是事行而非理性也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>戊　本经始终唯令选入耳根圆通门<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>详诸全经，此意非局一章。显如来藏，是出耳根圆通门之真实性也。示菩提路，是入耳根圆通门之增进相也。守戒摄心，立坛持咒，是开发耳根圆通门之加行也。劝除妄习，诫识邪歧，是辅成耳根圆通门之方便也。而其选耳根为圆通门也，先之以选根门。初破想相，已露端倪。不然，何不发明能推心离前尘真分别性（所谓性识明知是也），乃结归误执妄想不成圣果耶？次就见精，更极其致。不然，何不发明真如性本来非见、闻、觉、知，乃历显常遍精见性惟汝真耶？至夫四科加立六入，七大加立根大，则义益确然矣。逮曰：“分汝湛圆妙觉明心，为视、为听、为觉、为察，则汝现前眼、耳、鼻、舌、及与身、心，六为贼媒，惟汝六根更非他物，则汝六根亦复如是”，而言益显然矣。进之以选耳门，初曰：“当验此等六受用根，谁合、谁离，谁深、谁浅，谁为圆通，谁不圆通”？则已示闻根离、深、通、圆矣。次曰：“其形虽昧，闻性不昏，纵汝形销命光迁谢，此性云何为汝销灭”，则弥显闻根圆湛妙常矣。而选根门，正为选耳门之前河而已。交师楞严正脉，最多发明斯意（楞严诸疏，唯耦益、交光为大家）。然当说为别一要意，否则反障悟门，不得发自在慧而见真平等性故也。今更缀以略言，助明斯门大意：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>一、专所要：此明何故不总观一切法，离析诸事，专注一门之要因也。此别为二：甲、恒谛审一意境，易得离念故；四十二章经曰：“制心一处、事必成办”，亦世俗所谓有志者事竟成也。此在寻常修学术、立功业既然，而修奢摩它入珊摩地者，尤贵摄心安住一境，平等流入，不令驰散。久久诸想澄寂销落，则离念触证真如矣。乘此增进，不著不退，必得心华发明，洞十方刹。唯近世谈心理学者，亦曰使吾心仅有一觉境，一往绵延，则浸假必至于无所觉知；而其觉固自若。但彼无禅那、般若，故非沉没昏著，即转念别缘，散乱退失。彼谓其觉固自若者，亦无现证，但有转念起时而比量推知耳。乙、不和合诸见相（见指根识、相指根尘），易证唯心故：若此见识缘了色境，见精顿现物我万象，固如鉴光无别分析。同时意识次第分别，亦同分别镜中华影，宛然唯一心镜，决不得起心外别有实我实物等想。若以镜中华影无质可持，故非树上实花，则以华质可持故而取想树上华实有者，是由见识和合触识、意识而起。谓树上华有香可嗅、有味可尝、有攀折之声可听、有轻重之量可权，故是心外实有物者，则是见识和合余五根识所取相而起想者也。若见识不与余五根识和合、而取其相者，则所了色境，毕竟与镜华、水月无殊。只是见识托本识种变现影像，唯自见所觉故。离自见所觉外，毕竟无可证明物境别有实在处故。如是六根识所了境，各各离析而不和合。闻一切言，皆同回响。嗅一切香，皆同入息。尝一切味，皆同啖空，（暖冷和合身识所得，香臭和合鼻识所得，鱼肉酒饭酱醋荤蔬和合、六根六识所得。去此种种，请思所谓甜酸苦辣当作何状？昔某禅者夜宿冢间，掬水饮之甚甘，晓见水从冢出，且杂泥秽，不觉大呕，由是顿悟万法唯心。然暗中特不和合眼识耳。世人食碱蟹等，其气腥臊与脓血同，若于暗中遇之，恐转大呕耳）。触一切碍，皆同握拳。意识分别一切法相，皆同龟毛、兔角，唯是想思施设名言分理（此即是意言唯识观）。其前五根识所缘五尘境，各各平等，本无分齐（一切物象皆分齐相）。皆由众生无始无明，迷一法界，成六乱因，见相织妄，串习成熟。意识内依末那、藏识，任运领录五识所得、而取其和合相，故有俱生物我内外等觉。依之施设想像名言，计度名相，转益坚执，遂似物我内外有一定封界、而牢不可破。且计香、色、声、味、皆丛生一物体发现，而彼物体别有实在，非但色等五尘。不知离去色、香、味、触，所谓实在物体，正唯意识、依内意我法执所施设之名言，同乎龟毛、兔角而已。故六根尘识，若离析而专一别观之，前五根尘立证圆遍（辟视得白，视与白一，离视无白，其白与尽虚空白无际。辟拊得坚，拊与坚一，离拊无坚，其坚与尽大地坚无界。本无石名，亦无石实，设有石实，惟此坚白之分齐相。此分齐相，惟由意识依本识中诸不相应行法种子、及依眼身识所得白坚尘和合幻现，由之安立石名，还取以当石实。故不和合，立证圆遍）。第六根尘立证常寂（既但名言则同空华，知是空华即无轮转），而悟一切唯心所现，顿契如来藏妙真如性矣。然非择取一门，久久专观成熟，无力违彼无始织妄业流，而令胜解恒常任运现前。然一门业流，全搅十八界和合而成。故违一门业流，即是违十八界业流；而一门清净时，十八界同时清净也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二、机所宜：此明选观音圆通，堪教阿难及此土众生。盖但有前义，则可随指一门，奚用专择，故继之论根机所宜也。此亦为二：甲、阎浮教体，音闻清净故；泛论余世界及此界众生各别根性，心色诸法，皆成教体。克就阎浮人伦得成学术政教，皆依名言建立。所诠法体，虽该一切，能诠教体，则唯声尘、色尘、法尘（禽兽不解人名言者，人之意识所缘法尘，不与彼同分故。又离意识所缘法尘，则字但色之点画相，而语但声之屈曲相、都无义理，不诠义理、则非言教，而与禽兽共缘声色无异。又近世教育盲童者，铸为凹凸字形能令用手拊触识字，则触尘、身根、身识亦为教体矣。然此乃盲聋哑等人特别习惯所依，非一切人言教共依，故今不取），不相应行诸法（名、句、文等，即是不相应行假法，故言诠亦必兼有之。此法禽兽心中亦有，若知节候、知彼此等；人之意识分别施设，最为深刻微细周遍）。耳根、耳识、眼根、眼识、语具（舌根为语具一要件，然语具不尽于舌根。且舌根之本能在于司味，若哑人不能作语而未尝不辨甘苦，故曰语具不曰舌根）、意根、意识而已。余根尘识，皆非教体。然不相应行法，唯是依色心所现分位假；体唯色心，无别自体，故非教体。法尘当分，唯是前五尘之落谢影子，非离声色别能诠表，亦非教体。眼根、眼识，所缘文字色形，显然内外相对，向背相殊，兼可藏贮长久保存，令人执著心外实在。且字根必依语源起，以有音韵，始能用之互相告教，故非教体全分，且非清净。舌根、舌识、虽能宣扬诸名句味，必先和合意识种种作意而起；且非自所缘境，故非教体全分，且非清净。意根、意识、虽能默容遍了一切诸法（案天台师独选意识，当亦因此），然所缘亦多分是前尘无体影子诸非量境，故非清净。耳识多分随此非量意识，而转增助意识封执名言，贪著戏论，故亦非清净。独声尘之音境、与耳根之闻精，确是名教全体。法音一历耳根，闻慧永持心藏。而又唯是清净现量性境，声处全闻，闻外无声。而闻尤亲切乎心体。与吾人入道因缘，有如是等独宜事，故选耳根。乙、阿难善根，闻力殊胜故；阿难积劫闻持诸佛法藏，耳根最为通利，善种久习成熟。从循闻而滞著，过失既多；就胜闻而旋归，功能亦大。比若人身左右二手，以右手常多动作故，不独感觉较敏，运用较便，且体力亦大于左手。成诸事务，不论善恶，莫非右手向前为之。造恶事既能殊胜，造善事亦殊胜。觉悟此手造恶多时，但须改之造善而不复造恶耳，岂须解腕而易之哉！悟此则一切烦恼皆得为观境；烦恼弥重，反之功德弥大。况阿难所闻持，本皆佛法，一旦反闻闻自性，性成无上道，则畜闻所成之过误，顿成法光明聚，无量百千大陀罗尼门矣。且其闻习闻根深利，从别门修，必被闻牵，不能折伏闻中攀缘。令之反闻闻性，则闻无所遁，闻习必自伏归元。与阿难多生习种，有如是等独宜事，故选耳根。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三、法所胜：盖但前义，则疑十八界法自体原无胜劣，只依一界一人机之所宜选耳根尔，何为微尘如来同此一门入耶？故进明闻根不独对机宜而胜，其法体自胜也。此亦为二：甲、根尘识三对简，而显六根胜：如就见精显性，及“知见立知即无明本，知见无见斯即涅无漏真净”等，此显六根顺真胜也。如曰：“汝今欲令见、闻、觉、知，远契如来常乐我净，应当选择死生根本，依不生灭圆湛性成，以湛旋妄生灭，伏还元觉得元明觉”。又曰：“惟汝六根媒贼自劫家宝，故但从一圆根深入无妄，彼十八界一时清净。又曰：“今汝诸根若圆拔已，内莹发光，浮尘器世间诸幻相如汤消冰，应念化成无上知觉”。又曰：“若欲除结当于结心”，及“随汝心中选择六根，根结若除尘相自灭”等。此显六根逆妄胜也。如曰：“尘尘同源，缚脱无二，识性虚妄，犹如空华”。此简六识劣也。又曰：“汝等见闻元无异性，众尘隔越，无状异生”。此简六尘劣也。要之、尘相障碍，识相虚妄，旋根则妄识不织，尘碍自销耳。又按：唯识述记，问：三和合何故唯根独胜？答曰：一、由主故，有殊胜能名之为主。二、由近故，能近生心及心所也。三、由遍故，不唯生心所、亦能生心故。四、由续故，常常相续一类而有。尘境非主、非近、且不常继，识心非遍，亦不常续，故境、识劣而根独胜。此亦足为扬n根、尘、识三准绳者也。乙、耳根五根对简，而显耳根胜：眼、鼻、身根，功德不圆满矣。舌宣言理、非无间断；且舌本缘味尘，须合中知，应知舌根为劣。其眼见、局物境明暗、向背、通塞而转，未是全离。鼻出入息，亦须合知。意虽圆满深广，恒依见等积集尘影而转，亦非全离。唯耳周闻十方无遗，动若遐迩，静无边际，既圆且深；而又全离物相，不随物相而局，故通真实。不循物相而转，故常真实。欲证闻精离物相而圆常，试阖目澄听之：假想世间一切尽灭，唯存全闻之音，全音之闻。世间尽灭，则无时限界量可得；超时限界量而音闻绵绵非无，则闻精圆常也，明矣（案：胜论谓音声性唯真空、亦通）。故五根所不齐，身心不能及也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四、门所贵：盖依上义，则应法体实有优劣，然归元性无二，特初心方便门、迟速不同伦耳。故门之所贵，贵在初心即直同深心，浅深同所入也。夫法无优劣者，以一切法一性如如；亲证一如，尚无见闻觉知、色声香味诸法，况有法之优劣可较量乎？今为初心（未入正定聚为初心）入门方便，既依俗谛说十八界、七大等法，岂得无优劣哉？此亦为二：甲、浅深同入义：盖闻中净圆通常德，凡圣无别。非若眼根，诸佛无向背，异生有向背，故圆通德有殊。非若意根，诸佛无生灭，异生有生灭，故净常德有殊。非若身根，诸佛无边际（若佛顶相无能见者），异生有边际，故圆德有殊。非若器界，诸佛无障碍，异生有障碍，故通德有殊。诸佛闻尽法界，大菩萨闻微尘刹土，阿罗汉闻大千界，大梵天闻小千界，吾人闻数方里，此特闻量之异；是由和合眼识、意识计度而起，非闻体也。闻体超过时限界量，吾人本闻当体离绝。虽大菩萨犹不能穷，唯佛与佛乃能究尽。故末劫沉沦，但从闻中入，即顿同诸佛也。唯佛穷尽，故从凡夫直至等觉，浅深同所入也。选方便门既为初心，则虽圆通而唯深心能入，殊非所贵。若普贤“心闻洞十方、生于大因力”等是也。虽随夙习，仗佛威神，能令初心随宜得入，不通圣性；非常修学，则入圣位趣佛菩提，更须改从别门修习（若从烦恼观等皆是），尤非所贵。若难陀“鼻想本权机，只令摄心住”等是也。故唯观世音为最也。乙、初修入流相：选门为初心，尤贵在初于闻中入流忘所。若至尽闻不住，则循之增进，更无异门可择矣。云何初于闻中入流忘所？先悟闻性圆常通德，即如来藏妙真如性。身相世相，一切圆融，空海湛澄，十方圆闻。闻外无声，声唯是闻。闻体随为闻相、声相，当处出生，随处灭尽（世俗学者，执声浪传递来耳中方闻，此必先据自身及器或发声之人之处所，乃有彼此往来相可计度。随世间世俗谛说则可耳，世间胜义谛已不然，闻体圆遍湛若虚空，何从有往来等相可得哉）。不相待故，了无彼此界量，所谓“钟中无鼓响，鼓中无钟声”是也。刹那现起，刹那湛旋，不相到故，了无前后时限。所谓“钟鼓不交参，句句无前后”是也。闻闻圆常，声声寂灭，唯一性真妙觉明体（按：此在见性中，亦即“旋岚偃岳而常静，江河竞注而不流，野马飘鼓而不动，日月历天而不周”。然在见中，常人多难忘目前相对相到之物我方所，故此唯深心能证也。非若闻中本离身相世相，无论何人何地阖目澄听，皆能立验声生闻中刹那寂灭，无往来相，无前后相），如是心心无间，平等流入，不稍别缘，则终夕间必能顿证动静二相了然不生，而得三摩地也。由是渐渐增进，则非言语可宣说矣，此谓入流忘所。入流亦即逆流：若旋闻中，于声起在东、在西、在远、在近、人语、鸟鸣、海啸、风号等相想，须觉此是和合意识积聚眼识尘影织妄所起业流，唯意识名言境，非性闻中有如是事。逆之而不随顺分别，不随顺业流，则闻本闻而入真流矣。设犹未能逆彼妄流，则应观察今此闻中本无物我方所等相可得，何因而起如是等想？则知唯是随顺意识计度分别，但有名言都无实物，毕竟唯心！云何自心还取自心。？心无可取，无可取故亦无能取；能所双绝，绝绝亦绝。则妄流逆、而旋入真流矣。修此耳根圆通，最宜住大海中。波浪潮音，绵绵恒恒，平等圆满，圆满平等，闻遍空海，空海唯闻，闻闻湛寂，闻闻真常。安住唯闻真现量中，妄想攀缘既不得起，又不堕入阴山鬼窟。虽未开闻悟者修之，必不久得佛三摩地；特渐增中阴境现前，当善觉悟无惑而已。此亦方便之方便欤！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>己　本经始终唯令得就佛乘方便行<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>此盖大藏经论通相：虽广说圣地、佛地、行相功德，唯是令信仰、令了悟、令学习、令随顺故。唯是令不定聚众生，趋入佛乘之方便故。其已入正定聚大士，得三昧故，得陀罗尼故，一微尘中具见三千世界经典故，一身无量身遍入诸佛海会故，已直接法界清净等流故，超过世间言思境界。其造论宏经，唯为开导末劫有情耳，故起信论唯结归修行信心故。善财入法界，亦唯修证信心也。而本经此意尤明显，然只为佛乘方便，毕竟不为余乘也。何者？余乘之极果，亦唯是佛乘之方便故。一曰：“十方如来得成菩提最初方便”。二曰：“吾今为汝建大法幢，亦令众生获妙微密性净明心，得清净眼”。三曰：“亦令当来修大乘者，通达实相”。四曰：“令汝会中定性声闻、回向上乘，阿罗汉等、皆获一乘寂灭场地”。五曰：“悯会中缘觉、声闻菩提心未自在者，及为将来众生、闻无上乘妙修行路”。六曰：“悯阿难等及诸众生，为出世因作将来眼”。七曰：“汝菩萨等最初发心，从何方便入三摩地”。八曰：“入菩萨乘求无上道，何方便门得易成就”。九曰：“普为大众及诸末世修三摩地求大乘者”。乃至十曰：“传示将来诸修行者，令识虚妄知有涅”。略云如是，大旨可见。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>庚　本经始终唯令持心戒永断淫爱业<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>杂居众生，皆以淫欲而正性命。淫欲故爱，贪爱无厌故盗；违爱故憎，憎慢凌毒故杀。爱慢相倾，缠缚生死轮回之苦，非奢摩它及佛出世，不得解脱。能持佛戒，永断淫欲，淫爱断故，杀盗全离；正性刳故，现业自违，现业违故，必得禅那；得禅那故，必发般若，发般若故，必成菩提：所以三缘断故，即菩提也。然小乘律首重淫戒，为断贪欲了生死故。而大乘律首重杀戒，为发慈悲度众生故。本经亦首列淫戒者，一、以阿难为性比丘尼积生淫习缠绵，致阿难几毁戒体而为本经缘起。此意直贯全经，故处处注重断除淫爱业，而一名救护亲因度脱阿难及此会中性比丘尼也。二、以修三昧为本经主意，非淫欲尽不成禅那，故以堕淫发起。中间说清净律仪，说增进渐次，辨妄报，辨魔事，皆首告特重断除淫爱业。乃至识阴垂尽，多增宝媛，纵恣其心，仍是淫根魔种。克实论之，唯佛一人号究竟持戒者。故永断淫爱者，亦唯是佛。生一念法爱者，皆淫爱也。因戒生定，因定发慧，盖一往之谈耳。真定、必因真慧而得，真戒、必因定慧而成。真戒即是金刚心地，真戒即是妙庄严海。无边功德，皆真戒相！无上菩提，唯真戒体。故成佛度生，尽未来际，除持净戒断淫爱业外，更无余事！非戒淫为修首楞严三昧，而戒淫即是证首楞严三昧也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>辛　本经始终唯是持顶咒永脱魔邪障<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>阿难之堕淫室，因娑毗迦罗魔咒也。故本经广辨析魔邪，而对治者则佛顶神咒也。始于经序分中顶光宝莲化佛宣说，销灭恶咒，提奖阿难；终乎经益分中能持此咒，如教行道，直成菩提，永无魔业。中间除重宣神咒，广显咒德外，称赞咒功者尚不一而足，盖不胜繁引也。然魔邪者：鬼神魔、天主魔、烦恼魔、五阴魔、二死魔，破戒邪、恶见邪、外道邪、上慢邪、权乘邪是也。故永脱魔邪者唯佛，而持咒者永脱魔邪，故持咒者即身是佛。咒能销除一切魔业，化诸尘劳成妙功德。咒能息灭一切邪见，转诸邪倒成正法门。故咒是诸佛母，是诸佛心，是诸佛顶，是诸佛印；故本经得名大佛顶悉怛多般怛罗无上宝印，十方佛母陀罗尼咒灌顶章句也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>壬　本经始终唯令确立因果常住信<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>经曰：我见如来三十二相胜净妙明紫金光聚，犹如琉璃，是以渴仰从佛剃落。又曰：妙湛总持不动尊，大雄大力大慈悲，令我早登无上觉，于十方界坐道场。又曰：如是三种颠倒相续，皆是觉明明了知性。又曰：精金一纯更不成杂，如来菩提亦复如是。又曰：而如来藏，随为色空周遍法界，唯妙觉明圆照法界，即心即空，即地即水，乃至即常即乐，即我即净。又曰：应当审观因地发心，契果地觉，常乐我净。又曰：明相精纯，一切变现，皆合涅清净妙德。又曰：如果位中菩提、涅、真如、佛性、庵摩罗识、空如来藏、大圆镜智，清净圆满，体性坚凝。又曰：是明妙莲华金刚王宝觉。又曰：上合诸佛本觉妙心，下合十方一切众生乃至一切众生，宝本真净，十二类生觉圆心体，与十方佛无二无别。夫然，十界、百界，依报、正报，若性、若相，若因、若果，皆是法性佛身土中称性缘起。如帝珠网莹映无尽，如金刚王常住不坏，如摩尼宝清净具德。同乎妙法莲华，一色一香皆成佛道；大方广佛华严，一行一位皆是佛地。故本经名大方广妙莲华王也。佛子立此信，则入诸佛位，确乎不可拔，即是成佛已。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>癸　本经始终唯令必入解行相应地<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>初阿难启请得成菩提之方便行也，佛则告曰：汝今欲研无上菩提真发明性，应当直心酬我所问。由是节节开其道眼，令得通达大乘实相。遍计万法，曾无许可；诸缘既息，妙性真常（所谓此是诸佛相传心体，更勿疑也），倒想一销，法身顿获（所谓一念回机，便同本得，不可轻也）；令行须与解相应也。无始虚习，犹如疟种，偶尔暂忘觉照，任运还起戏论，此非摄心巧修正观不能净也。故曰：汝虽历劫忆持诸佛妙严，不如一日修无漏业。由是节节示其行相，令悟修证禅那圣位。倒施闻机摄伏攀缘，从入流相得删磨地。心虑虚凝，微细惑断；令解须与行相应也。行不应解，错乱劬劳修证，别就魔外权小，不成正觉。解不应行，生性业流莫违，还系天人鬼畜，不得自在。迷晦即无明，发明便解脱；六解一亦亡，解结因次第。理则顿悟，乘悟并销；事非顿除，因次第尽。皆是令必入解行相应地者也。梵语瑜伽，华言相应，故解行相应地，即大乘瑜伽师地也。惟少林师亦曰：“明佛心宗，行解相应，名之曰祖”。故亦即祖位也。尝观之传灯录：道副、不执文字，不离文字，而为道用。师曰：汝得吾皮。此所谓理而通理，闻解圆宗而未应行者欤？总持、如见阿<img src="1200.files/image001.gif" width="16" height="16" align="absmiddle">（音同触ㄔㄨA）佛国，一见更不再见。师曰：汝得我肉。此所谓通理而明道，证解圆宗而未应行者欤？道育、四大本空，五蕴非有，不得一法。师曰：汝得吾骨。此所通理而行道，解行相应者欤？慧可、礼拜依位而立。师曰：汝得吾髓。此所谓明道而行道，行解相应者欤！解乎行乎？行乎解乎？其顿渐如何乎？依正比量，亦渐亦顿：理解相应事行故渐；事行相应理解故顿。一切位行、圆其一切行位，都无自性故顿；一一行位、各摄一一行位，不坏自相故渐。依真现量，非顿非渐：所证无境界故，所修无辙迹故，唯是如来藏一心故，常住刹那际三昧故，过世间道故，出言思路故。尚无解行可得，况有顿渐可立！而解行相应地者何地乎？依正比量，观行即佛位去，皆可得论相应。未相应者，特名字即位耳。依真现量，达大道兮过量，通佛心兮出度。不与凡圣同躔，超然名之曰祖。解行相应地乎，不离蝼蚁脚下，直出毗卢顶上。本经必令入解行相应地，亦祖师殷勤教诫之意也。说理者多，通理者少，明道者多，行道者少。六朝、三唐各大乘宗祖师，无不说通明行者也。今焉则亡，斯可慨已！本经牟尼大师为垂典范，阿难古佛为作标榜，必令通理行道，此所以称世希有法门也。虽然、密因了义，潜符密证，盖有非言辞可论量者矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>四　散释艰文涩义分<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>云何散释艰文涩义？谓于本经随所观察，随所思择，一句、一章有关节处，甄理而疏析之；不综核经文及依经文次第也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>甲　经名<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>本经列举五名，共八十字，结经人最题之为十九字（案：历来皆言译经人所略，此必不然，经中五名本各别列举者，不应梵帙遍题其首。且经中结成多名者，不独本经，若圆觉经亦有五名，故梵本首亦必题有此最略名。然则非略于译经者，而由结经人所最也，明矣）。奉持者犹以繁长不能一句读，略称大佛顶首楞严六字，可谓简而不遗者也。或单题大佛顶或首楞严，乃偏生异解矣。试论定之：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>大字同乎一二、方圆，用表众生（情无情物、世出世者）心或色心数量，但是名相，无自体用。辟云大乘、大人、体大、用大，若离人乘体用但云曰大，必不知大何所大矣。曰乘、曰人、曰体、曰用，则不待表以大而自有其所诠法体。亦如妙法莲华妙字，离诸法则妙无所寄，故不应离去佛顶而独取“大”字训法身也。般若译慧，菩提译觉，梵语佛陀、此云觉者。觉者是人，般若、菩提是法。得无上菩提者，名曰最正觉者。慧、觉法宝，觉者佛宝。一体三宝，则绝言思，亦不安立佛陀名义。别相三宝，则有轨范，不得紊乱名诠义界，故不应迳释佛为般若也。顶字偏在多物上转，佛顶离见，非人物等顶皆离见，故不应析去佛字，独取顶为解脱也。三德既然，余三应知。一一三三，亦如是知。今释顶必是佛之顶，佛顶高广无际（以一切众生皆在佛顶中，故无有能见佛顶边际者），名大佛顶。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>然何以本经不应单称为大佛顶耶？应作是说：佛顶即是经文所谓亦说此咒名如来顶（佛与如来同是佛号），此如来顶光咒出生十方诸佛，乃至具足无边功德，遍能救护一切众生；凡持诵者随愿成就，脱诸苦难，获诸利乐，故名曰大佛顶，此则大佛顶但密诠，在众生边但是他力。本经非但密诠，非但令众生仗他力，故不应单称大佛顶。复作是说：咒名摩诃悉怛多般怛罗，而结名中曰大佛顶悉怛多般怛罗无上宝印。此在显诠、即如来藏实相，在密诠、宝印即陀罗尼咒章句。而佛顶是无相佛相，□取其无相义即白（白色本是无色本色，亦是一切色平等色，如白玻璃用光析之，则现出种种颜色，可喻无相实相具一切相义）。佛顶覆持佛诸根门，□取其覆持义即伞。佛顶高过佛余身分，□取其高过义即盖（读如盖过一切之盖，若曰盖过一切一切盖定，亦无上宝印义）。佛顶大故，佛相、佛根门、佛身分皆大。大即摩诃，令观佛顶悟摩诃悉怛多般怛罗、密诠体相用大义，故曰亦名此咒为如来顶。此则大佛顶但借表密诠义者，故不应单称大佛顶。复作是说：佛一号无上士，无上士之顶则更为无上，□取其无上无上义，则是尊胜尊贵。摩诃译大、多、胜。大即大义多义，佛顶表胜。则用大佛顶以代摩诃字，或大佛顶悉怛多咒，或大佛顶如来密因修证了义，或大佛顶诸菩萨万行首楞严三昧。此则大佛顶但是显密诠所诠咒定等之表词，离咒定等法体则无所表，故不应单称大佛顶。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>然何以不单称首楞严耶？应作是说：大佛顶是经名八十字之起词，亦题名十九字之起词。首楞严是经名八十字之止词，亦题名十九字之止词。是故兼举大佛顶首楞严，犹云大佛顶乃至首楞严，是略摄其广而略即是广，非略去其广而略则非广。勿但举大佛顶或首楞严有如是义，故不应单称首楞严。复作是说：佛即如来，佛顶有无相无见义，即密。佛顶有尊贵无为义，即是佛性（经曰：“斯是如来无见顶相，无为心佛，从顶发辉，坐宝莲华所说神咒”。凡头顶皆尊贵无为，□取其最贵义。若人之所贵者即人之伦理性，此伦理性亦曰人性，非此则同于禽兽故。则佛所以贵者可知亦唯佛性，佛性无为不堕诸数，则是无相可见，无相可见而能发辉、涌莲、化佛、宣咒，故众生一证得佛性，即成佛具足功德也）。佛性非因非果，亦因因，亦果果。而因因之义尤偏胜。故佛顶即如来密因；一切事究竟坚固即修证了义，亦可能诠之显密诠为了义，大佛顶首楞严之能诠所诠，方是摩诃如来密因修证了义。又大即一切，一切即诸。佛陀是人，菩萨亦人。佛顶则是佛性。分证佛性者曰菩萨，故大佛顶即诸菩萨万行首楞严，故不应单称首楞严也。复作是说：佛告阿难：有三摩提、名大佛顶首楞严王具足万行十方如来一门超出妙庄严路。此是如来正说经时所自标者，足证一经所诠，皆是诠此大佛顶首楞严三昧。具足万行云云，则是三摩提胜德耳。此三摩提，该体、该用、该性、该修、该显、该密、该理、该事、该因、该果、该自、该他、该智、该断、该心、该法，正名大佛顶首楞严，故不应单称首楞严。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>复作是说：本经本唯大佛顶首楞严一名。或析言之，则大佛顶，曰、大佛顶悉怛多般怛罗无上宝印，曰、救护亲因度脱阿难及此会中性比丘尼（此是佛顶神咒他力），曰、如来密因，曰、十方佛母陀罗尼咒，曰、灌顶章句。则首楞严，曰、十方如来清净海眼，曰、得菩提心入遍知海，曰、修证了义，曰、大方广妙莲华王，曰、诸菩萨万行首楞严。或简称之，辟称本师释迦牟尼，或简称曰释迦，或简称曰牟尼。是以简称大佛顶首楞严曰如来顶，曰首楞严王耳。故此大佛顶首楞严六字，是全名而非分名，是一名而非二名。所以不应单称曰大佛顶、或首楞严，唯应直称曰大佛顶首楞严也。由此种种道理，故今定名大佛顶首楞严。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>乙　经时<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>依真胜义，法性寂灭，不可言宣，平等平等，本来无有时劫名相。依俗胜义，唯佛与佛，乃能究尽，如幻如幻，劫念圆融不可思议。依世俗谛，随诸有情应量所知，众同分心循业发现，业别无量。是故如来一音演说，从一法界清净等流言教，分之为净土说（若华严华藏世界等，若深密出过三界等，若法华宝塔品后等），为性定说（若密严等，若圆觉等），为天宫说（兼摄龙宫、罗刹宫等），为人间说。除为人间说外，皆不应据人间众同分心理所取之时量而局判也。局人心时量分判者，佛只住世八十年耳，转法轮只五十年耳。然忉利天一日，人间百岁，岂可令忉利天人同分妄见中，仅见佛出世不盈一日耶？知忉利天心理中时量不同，故见佛寿量亦与人间不同。由是转展推之，可知灵鹫山常住，菩萨恒充满；成佛尘点劫前，度生尽未来际。可知华藏世界，微尘劫前始成正觉，乃至尽未来际亦是始成正觉。而大寂定大法会中，常共不可说不可说如来、摩诃菩提萨剩尘说、刹说、炽然说矣。特吾人同分妄见之情量难忘，界划虚空、妄想执著，不能证得如来智慧德相而已。然既落情量中，则须依人间比量、圣教量，亦不得恣妄识卜度而乱道之。佛生数千年前，于何时说何经，非吾人情量中现量可证。时者、过而不留，亦无少法可取以立比量；则依圣教量外，尚奚从哉？本经第二卷中，匿王自言六十二岁，余经律中、处处言佛与匿王同年生，则佛此时亦六十二岁耳。而八卷中，举琉璃王杀释种事，余经律中、处处言在佛将近涅时。且本经六卷来、扶律谈常，追说追泯，亦与天台所说大涅经相同。且涅经亦说阿难遭魔，而本经辨析魔事结文曰最后垂范，则本经直至涅后夜也，明矣。佛三十岁阿难始生，阿难二十岁始出家，则本经从佛六十岁以上说起，中间历二十年，此其大较可定者也。每章文气，似直承接，盖出结经家意。然其继续相，亦略可寻考，特无凭证；可随宜观之，而不得作定说耳。夫法华依信解品立五时（或曰有时、空时、非有非空时等者，时义非时候也），此但迦叶等四圣一类人之见；舍利弗、富楼那、阿难、已不必然，况一切人、天、神仙、声闻、缘觉、菩萨哉？知佛说法有种种因缘（案四悉檀，世界悉檀或随时转，为人、对治及第一义，皆不局时），不拘定时之一法，而为浅深、大小、偏圆；则于本经说时，纷纷诤法华前后者，真无谓耳！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>丙　流变三叠<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>方位有十，流数有三。世间只目东、西、南、北，上、下无位，中无定方。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四数必明，与世相涉，三四、四三，宛转十二。流变三叠，一、十、百、千。总括始终，六根之中，各各功德有千二百。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夫三世、四方，故相乘而为十二。十世、十方，则成圆数，不得更有二之零数。且佛分明只说三世，且简除上、下、四维矣，何得乱引十方、十世释哉。不悟此中佛本随顺世间所最明了言说，导令易解，故曰世间只目东、西、南、北，四数必明。而六根功德亦非局定有千二百数，但明异生织妄所成六和合根，必局器界而堕数量，而依数量之理，用十二数增叠成千二百。判为三分，则一分为四百，而二分为八百，较论六根功德，或具或缺，取便言说而已。而十二数依三世、四方织成之，此为本数。其百二十及千二百，则但依此本数为进位耳（辟云一尘一叶，十家十里，数所依法，即是尘叶家里。世之与方，亦数所依法也。依十二为进位，则所取但清净数量，无所依法），非要有数量所依之法也。试作一流变三叠一十百千图明之：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>┌─┬─────┬─────┬────────────────┐</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    │&nbsp;&nbsp;&nbsp;&nbsp;&nbsp; 一一│依四&nbsp; 零数&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    二&nbsp;&nbsp;&nbsp;&nbsp;&nbsp; 一位│</p>
  <p class=MsoPlainText style='text-indent:24.0pt;'>│流│<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>│一叠&nbsp; 叠之│方三&nbsp; ─────────────┤</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    │&nbsp;&nbsp;&nbsp;&nbsp;&nbsp; 流变│世数&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    │</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    │&nbsp;&nbsp;&nbsp;&nbsp;&nbsp; 成十│乘之&nbsp; 成数&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    十&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; │</p>
  <p class=MsoPlainText style='text-indent:24.0pt;'>│<span>&nbsp; </span>├──┬──┴──┬──┴───────────&nbsp;&nbsp;&nbsp;&nbsp;&nbsp; 
    十位│</p>
  <p class=MsoPlainText style='text-indent:24.0pt;'>│变│<span>&nbsp;&nbsp;&nbsp; 
    </span>│&nbsp;&nbsp;&nbsp;&nbsp;&nbsp; 十十│依十&nbsp; 零数&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    二十&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; │</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp; 
    │二叠&nbsp; 叠之│二数&nbsp; ────────────────┤</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp; 
    │&nbsp;&nbsp;&nbsp;&nbsp;&nbsp; 流变│进位&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;│</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp; 
    │&nbsp;&nbsp;&nbsp;&nbsp;&nbsp; 成百│加之&nbsp; 成数&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    百&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    │</p>
  <p class=MsoPlainText style='text-indent:24.0pt;'>│三├──┴──┬──┴────────────<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    </span>百位│</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp;&nbsp; 
    百百 │依百&nbsp; 零数&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    二百&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    │</p>
  <p class=MsoPlainText style='text-indent:24.0pt;'>│<span>&nbsp; </span>│三叠 叠之 
    │二数&nbsp; ───────────────────┤</p>
  <p class=MsoPlainText style='text-indent:24.0pt;'>│<span>&nbsp; </span>│&nbsp;&nbsp;&nbsp;&nbsp; 
    流变 │进位&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    │</p>
  <p class=MsoPlainText style='text-indent:24.0pt;'>│叠│<span>&nbsp;&nbsp;&nbsp;&nbsp; 
    </span>成千 │加之&nbsp; 成数&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    千&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
    千位│</p>
  <p class=MsoPlainText style='text-indent:24.0pt;'>└─┴─────┴──────────────────────┘</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399'>丁　绾结解结<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六结不同，一巾所造。第一第六，不成杂乱。则汝六根，亦复如是。毕竟同中生毕竟异。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>诸结若存，是非蜂起，此结非彼，彼结非此。若结解除，则无彼此，尚不名一，六云何成？佛言：六解一亡，亦复如是。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若欲除结，当于结心。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六结同体，结不同时。则解结时云何同除？绾由次第，解亦次第。佛言：六根解除，亦复如是。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>由一巾绾六结，解六结时即有此之四喻：一、取巾上六结数位，第二结位非第六结。喻六根虽由一心成，一心体既妄织成六结根，见不超色，听不出声，眼根非余五根，乃至意根非余五根，故毕竟同成毕竟异。此是立法喻之依者，正明在六解一亡也。二、取巾之一数、结之六数对勘，结之数位若存，不独六结各住自之数位，彼此相非；亦复结住于六数位，非彼巾住于一数位（巾一数位非前第一第六数位，彼六结数从次第生，故曰第一乃至第六，此一巾数非次第生，故但六结对巾名一，非彼六结第一之一）。若将巾上六结一切解除，尚无结之六数位对巾名巾一数，况有六结各自住位数，而第一数非第余数乎？喻对用中相背，六根毕竟六异。故名性中相知，心体毕竟一同。令悟六根织妄生起，知是妄结可解除耳。若六根既解除，则无复各各相异之六数；更对谁而名心体为一乎？此释颂中六解一亦亡者。盖心真如体，如实非一非异，一异自在也。若定一者，应不具足无量功德；亦应不能寄根明发，六根互用。若定异者，六和合根应非是结，不可离碍而成互用；且体相用应不圆融。故灭异而守一，是小乘所取涅耳。若复不从三无漏道修证，则无想天诸舜若多、及无色界诸空定天而已。故六位除，而先明一亦不立也。然此中正取六结喻六根，兼□取第一乃至第六数位上，不能彼此杂乱之义。以喻异生业系受身，眼根在处，非余五根在处；乃至意根亦然。眼根功用，不能作余五根功用；乃至意根亦然。而无取乎次第绾生，次第解除，前后重叠义也。然本经自审观烦恼根本，以旋销六根，喻解六结者，已非一词；而六解一亡，又正从唯汝六根言来。确是对解六根妄则亡一心真说者，则六结非喻六根而何哉！若非以六结数不可杂乱，喻六妄根六毕竟异，而结不定须六数者；复何为结不成七，亦不停五乎？故谓巾结非横喻六根、及不拘定六数者，非也。三、取结之左右交绾相，喻尘所发识，根所取尘。而以结心（心训当中）喻根、为识、尘媒，而居识、尘之间。明根、尘、识生死妄结，当从根以解也。此则不取六数，而兼为解结次第立依者。四、取巾上之结，次第绾生，是故解结亦须次第。兼□取第一乃至第若干之数位上，不能先后杂乱之义。喻六根中随一深入，旋灭妄业，渐证真性之增进次位，不能躐等也。此释颂中解结因次第者。而无取乎六数、与第一结第六结，及巾一结六、彼此是非义也。故谓六根非一解全解，须别别次第而解；及谓六结是竖喻一根中定有六重、所当渐次而解除之妄结。由是强配之为动结、静结等，亦非也。案此章中，佛言六根解除（是总举六根随一深入而渐次一解全解，非谓先解一根而渐次再解一根，一根至六根尽也），亦复如是。此根初解，先得人空，空性圆明，成法解脱；解脱法已，俱空不生。则但三重层次，而无六数。且得人空，根结已解，不应仍名为结；而法解脱正是一亦亡耳。又案十卷，明五妄想成五阴元，重叠生起，因界浅深，生因识有，灭从色除。亦但五重层次而无六数。且识边际湛入合湛，亦复非有六异结相。故知解结次第喻中，定不取六数，及以渐进一重为解一结也。说本经者，于此多不明了。盖由未悟能喻之物虽一，取以为喻之事及所喻法，可不同耳。比若有一愚夫，喻之其蠢如牛；同时有一勇士，喻之其力如牛。能喻之牛虽一，取以为喻之事，一则在蠢，一则在力；所喻之人，一是愚夫，一是勇士。不应以能喻物同一牛故，责愚夫有勇士之力，执勇士同愚夫之蠢。明此，则可无疑乎此章一结巾而异喻矣。为佛绾为巾结，非第一绾成时立第一结标记，乃至第六绾时立第六结标记。纵立标记，去除标记，则失第一第六、彼此先后之异。结成不灭，何以结未总除，而彼此先后不能杂乱乎？若不发明此意，则六解一亡中，六结虽存，第一结可名第余结。不应第六终非第一。则异生六根虽未解，亦应眼根能听或尝，而不成横中彼此之异矣。在解结中亦可生从色有，灭从识除，而不成竖中前后之异矣。欲明斯义，今再图以明之：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><img border=0 width=400 height=756
src="./1066.files/image002.gif" v:shapes="_x0000_i1026"></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>然理则顿悟，乘悟并销者，知本非结，知结可解，知今是结，知结须解。知解方法，知解层次，则结虽现存、而谓之结已解尽，可也。但结相实非因明了此理、而即灭除，故事非顿除也。是以佛告阿难，我已示汝劫波罗巾，何所不明！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>偈曰：屑莫置眼，火不烧口，不济而济，悬磬待叩！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a></body>
</html>
