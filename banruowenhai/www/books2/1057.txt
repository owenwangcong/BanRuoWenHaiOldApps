<p align="center" style="text-align:center"><b><span style="font-size:36.0pt;color:#FF6600">法华经讲演录</span></b></p>
<p align="center" style="text-align:center"><b><span style="font-size:36.0pt;color:#FF6600">（</span></b><b><span style="font-size:36.0pt;color:#FF6600">如来神力品第二十一</span></b><b><span style="font-size:36.0pt;color:#FF6600">）</span></b><b><span lang="EN-US" style="font-size:36.0pt;color:#FF6600"></span></b></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p align="center" style="text-align:center"><span style="color:#003300">太虚大师讲述<span lang="EN-US"></span></span></p>
<p align="center" style="text-align:center"><span style="color:#003300">民国十年秋在北京<span lang="EN-US"></span></span></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p><span style="color:#333399">如来神力品第二十一<span lang="EN-US"></span></span></p>
<p>序分及正宗分均已释竟，以下为流通分。共有八品：初二品──即神力、嘱累二品，为付嘱流通。以后六品，为禀命流通。此如来神力品，为付嘱流通之第一品；而在全经品第，则为第二十一。</p>
<p>如来、指释尊及十方分身如来。变化无方之谓神，有大威势之谓力。以有无方之变化，能令未信者生信，未解者领解，未行者起行，故曰如来神力。是经既为难信难解之法，欲令流通，必先起信；欲资深信，必赖神通。故如来以身轮不思议化，起出舌、放光、摩顶等妙用，令知世尊具大神通，出言谛实，斯众皆决信，付嘱即为有力，故付嘱流通之中，先有此品。</p>
<p><font color="#333399">甲三<span>&nbsp; </span>流通分</font></p>
<p><font color="#333399">乙一<span>&nbsp; </span>付嘱流通</font></p>
<p><font color="#333399">丙一<span>&nbsp; </span>现神力以起信行</font></p>
<p><font color="#333399">丁一<span>&nbsp; </span>涌出请</font></p>
<p><b><span style="color:teal">尔时，千世界微尘等菩萨摩诃萨从地涌出者，皆于佛前一心合掌，瞻仰尊颜而白佛言：“世尊！我等于佛灭后，世尊分身所在国土灭度之处，当广说此经。所以者何？我等亦自欲得是真净大法，受持、读、诵、解说、书写，而供养之”。<span lang="EN-US"></span></span></b></p>
<p>从地涌出之菩萨，请广说是经也。微尘、犹言无数。言当于释尊及分身佛灭度之处，受持供养是经，并为人广说。</p>
<p><font color="#333399">丁二<span>&nbsp; </span>如来现</font></p>
<p><font color="#333399">戊一<span>&nbsp; </span>长行</font></p>
<p><font color="#333399">己一<span>&nbsp; </span>示现如来神力</font></p>
<p><b><span style="color:teal">尔时、世尊于文殊师利等无量百千万亿旧住娑婆世界菩萨摩诃萨，及诸比丘、比丘尼、优婆塞、优婆夷、天、龙、夜叉、乾闼婆、阿修罗、迦楼罗、紧那罗、摩侯罗伽、人非人等一切众前，现大神力：出广长舌，上至梵世；一切毛孔，放于无量无数色光，皆悉遍照十方世界。众宝树下师子座上诸佛，亦复如是出广长舌，放无量光。<span lang="EN-US"></span></span></b></p>
<p>此释出舌放光。从地涌出诸人，皆新来之菩萨，而世尊及其分身佛，独于旧住娑婆世界无量菩萨等众前现此神力，明咐嘱流通之胜缘，独重于兹土也。出舌、放光，为如来神境通变化之力。化无为有为化，如化无身为有身，化无语言为有语言，化无境界为有境界之类。变常为奇为变，共有十八变，兹附释如下：一、震动，地六动等是。二、炽然，身之上下出水火等是。三、流布，如声光等从渐远及等是。四、示现，示现他方诸界各趣事物等是。五、转变，转地为金，水为酪，净秽为秽净等是。六、往来，于一切处行无障碍等是。七、卷，八、舒，卷大入小，舒小令大，纳须弥令入芥子，展一毛使充法界等是。九、众像入身，能以诸世界纳于身毛孔等是。十、同类往趣，应物现形，往为说法，事讫还没，令不识知等是。十一、显，十二、隐，于大众中隐没自身复令显现等是。十三、所作自在，谓转动有情令其往来，己身语默皆得自在等是。十四、制他神通，谓佛、菩萨、二乘等，各能制伏本位以下所现神通。十五、能施辩才，谓不能说法者加持能使说法。十六、能施忆念，于法失念，能令复忆不至忘失；如阿难以佛力加持，能忆念无量经义，资以结集等是。十七、能施安乐，如说法消除众生怖畏、疾疫、灾患等是。十八、放大光明，谓能放一光，顿照无量国土，作大利益等是。本节出广长舌，属神境通之第八变舒。放无量光，属第十八变大放光明。</p>
<p><b><span style="color:teal">释迦牟尼佛及宝树下诸佛现神力时，满百千岁，然后还摄舌相，一时謦欬。俱共弹指。是二音声，遍至十方诸佛世界，地皆六种震动。其中众生、天、龙、夜叉、乾闼婆、阿修罗、迦楼罗、紧那罗、摩侯罗伽、人非人等，以佛神力故，皆见此娑婆世界无量无边百千万亿众宝树下师子座上诸佛，及见释迦牟尼佛共多宝如来在宝塔中坐师子座，又见无量无边百千万亿菩萨摩诃萨、及诸四众恭敬围绕释迦牟尼佛。既见是已，皆大欢喜，得未曾有。即时诸天于虚空中高声唱言：“过此无量无边百千万亿阿僧祇世界，有国名娑婆，是中有佛名释迦牟尼。今为诸菩萨摩诃萨说大乘经，名妙法莲华。教菩萨法，佛所护念。汝等当深心随喜，亦当礼拜、供养释迦牟尼佛”。彼诸众生闻虚空中声已，合掌向娑婆世界，作如是言：“南无释迦牟尼佛！南无释迦牟尼佛”！<span lang="EN-US"></span></span></b></p>
<p>此释謦欬、弹指、地动、示现四事。满百千岁，盖结经者假此土岁量以表当时经历时间之久。舌既还摄，诸佛复各謦欬，并各弹指，故曰一时謦欬俱共弹指。十方世界天人等众，尽见此土诸佛，树下集坐，围绕世尊，此非佛光加被，何由致此？故曰示现。彼土众生，既悉见此土事物，遂起皈命世尊之想，均显神力之殊胜也。謦欬、由无而有，属化而不属变；弹指、属第十三变所作自在；地动、属第一变；示现、属第四变。</p>
<p><b><span style="color:teal">以种种华、香、璎珞、旛、盖及诸严身之具，珍宝妙物，皆共散娑婆世界。所散诸物，从十方来，譬如云集。变成宝帐，遍覆此间诸佛之上。于时、十方世界通达无碍，如一佛土。<span lang="EN-US"></span></span></b></p>
<p>此释合盖、变土二事。十方供养之具变为宝帐，遍盖佛上，故曰合盖。十方世界如一佛土，故曰变土。合盖、属第七变；变土、属第五变。</p>
<p><font color="#333399">己二<span>&nbsp; </span>付嘱修行供养</font></p>
<p><b><span style="color:teal">尔时佛告上行等菩萨大众：“诸佛神力，如是无量无边不可思议。若我以是神力，于无量无边百千万亿阿僧祇劫，为嘱累故说此经功德，犹不能尽。以要言之，如来一切所有之法，如来一切自在神力，如来一切秘要之藏，如来一切甚深之事，皆于此经宣示显说。是故汝等于如来灭后，应一心受持、读、诵、解说、书写，如说修行！<span lang="EN-US"></span></span></b></p>
<p>此释咐嘱修行。</p>
<p><b><span style="color:teal">“所在国土，若有受持、读、诵、解说、书写，如说修行；若经卷所住之处──若于园中，若于林中，若于树下，若于僧坊，若白衣舍，若在殿堂，若山谷旷野，是中皆应起塔供养。所以者何？当知是处即是道场。诸佛于此得阿耨多罗三藐三菩提，诸佛于此转于法轮，诸佛于此而般涅槃”。<span lang="EN-US"></span></span></b></p>
<p>此劝随喜供养。</p>
<p><font color="#333399">戊二<span>&nbsp; </span>重颂</font></p>
<p><b><span style="color:teal">尔时、世尊欲重宣此义而说偈言：“诸佛救世者，住于大神通，为悦众生故，现无量神力。舌相至梵天，身放无数光，为求佛道者，现此希有事。诸佛謦欬声，及弹指之声，周闻十方国，地皆六种动。以佛灭度后，能持是经故，诸佛皆欢喜，现无量神力。<span lang="EN-US"></span></span></b></p>
<p>此四颂、颂神力。</p>
<p><b><span style="color:teal">“嘱累是经故，赞美受持者，于无量劫中，犹故不能尽。是人之功德，无边无有穷，如十方虚空，不可得边际。能持是经者，则为已见我，亦见多宝佛，及诸分身者；又见我今日，教化诸菩萨。能持是经者，令我及分身、灭度多宝佛，一切皆欢喜；十方现在佛，并过去、未来，亦见亦供养，亦令得欢喜。诸佛坐道场，所得秘要法，能持是经者，不久亦当得。能持是经者，于诸法之义，名字及言辞，乐说无穷尽；如风于空中，一切无障碍。于如来灭后，知佛所说经，因缘及次第，随义如实说。如日月光明，能除诸幽冥，斯人行世间，能灭众生闇，教无量菩萨，毕竟住一乘。是故有智者，闻此功德利，于我灭度后，应受持斯经；是人于佛道，决定无有疑”。<span lang="EN-US"></span></span></b></p>
<p>此十二颂、颂咐嘱。</p>
