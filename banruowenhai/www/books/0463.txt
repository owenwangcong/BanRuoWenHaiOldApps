<p align="center" style="text-align:center;"><b><span style="font-size:36.0pt;color:#FF6600">地藏本愿经讲记</span></b></p>
<p align="center" style="text-align:center;"><b><span style="font-size:36.0pt;font-family:标楷体;color:#FF6600">（如来赞叹品第六）<span lang="EN-US"></span></span></b></p>
<p align="center" style="text-align:center;line-height:15.0pt"><span lang="EN-US">&nbsp;</span></p>
<p align="center" style="text-align:center;line-height:15.0pt"><span style="color:#003300">唐于阗国三藏沙门实叉难陀译</span></p>
<p align="center" style="text-align:center;line-height:15.0pt"><span style="color:#003300">圣一老法师述</span></p>
<p align="center" style="text-align:center;line-height:15.0pt"><span lang="EN-US" style="color:#003300">&nbsp;</span></p>
<p style="text-indent:24.0pt;line-height:15.0pt"><span style="color:#333399">如来赞叹品第六</span></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏神力唯佛能宣，众生不识，故佛赞扬。一者赞叹地藏有如是等神力，二者令众生获种种利益，以此因缘故有此品。神力是度生之缘，向下二品，皆度生之缘。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">何以赞叹神力，而不赞叹功德？六度功德是因，不思议神力是果。赞果而不谈因者，大论云：“众生有二种，一者乐善法，二者乐善法果报。为乐善法者，赞叹诸功德；为乐善法果报者，赞叹大神力。”今如来欲令众生获得种种利益，故赞叹地藏大神力耳。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时世尊。举身放大光明。遍照百千万亿恒河沙等诸佛世界。出大音声。普告诸佛世界。一切诸菩萨摩诃萨。及天龙鬼神人非人等。听吾今日称扬赞叹地藏菩萨摩诃萨。于十方世界。现大不可思议威神慈悲之力。救护一切罪苦之事。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃赞叹地藏神力之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏神力普利一切群生，值得如来赞叹，所以‘举身放大光明’，表地藏神力整个是大光明藏，属报得神通，是法身显现报身功德神力。以此大光明‘遍照百千万亿恒河沙等诸佛世界’，表地藏神力，遍满十方恒河沙世界。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘出大音声，普告诸佛世界，一切诸菩萨，及天龙鬼神人非人等’，表地藏神力，唯十方大菩萨方能识，天龙鬼神人非人等，皆可获神力之益。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">如是普告诸菩萨及天龙鬼神，听‘如来今日称扬赞叹地藏菩萨摩诃萨，在十方世界现不可思议威神慈悲之力，救护一切罪苦之事’。威神与慈悲和合，就能救苦。威神能救，慈悲愿救。单威神能救而不愿救，亦不能救苦；单慈悲愿救而无神力，亦不能救众苦。所以威神与慈悲和合，既能救，又愿救，方能救一切苦。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">吾灭度后。汝等诸菩萨大士。及天龙鬼神等。广作方便。卫护是经。令一切众生证涅槃乐。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃勉众护经之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">释迦不久灭度，地藏在六道教化，神力能救种种苦，而人不知，故劝诸菩萨及天龙鬼神，卫护是经。仰仗地藏神力，何只拔苦，更能得涅槃之乐。然而流通是经，需用种种方便，莫呆板啊！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">说是语已。会中，有一菩萨。名曰普广。合掌恭敬。而白佛言。今见世尊赞叹地藏菩萨。有如是不可思议大威神德。唯愿世尊。为未来世。末法众生。宣说地藏菩萨。利益人天因果等事。使诸天龙八部。及未来世众生。顶受佛语。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃述赞请益之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">上来世尊赞叹地藏有大神德，救护众生；令一切菩萨，卫护是经，当时会中，有一菩萨，名曰‘普广’。从心发智，智弥法界曰普；以智导行，行满虚空曰广。此菩萨即从座起，合掌恭敬而白佛言：‘我等今日得闻如来赞叹地藏菩萨有不可思议神德，利益众生。我等闻之，非常欢喜，但未知地藏神力，如何利益未来众生，使获人天因果等事。因为人天因果，因赅果海，果彻因源，非大智人，不能自知，愿佛宣说，使得诸天八部及未来世众生，顶受佛语，而获人天利益。’大智度论云：“佛何故赞叹菩萨？以佛赞叹故，无量众生爱乐菩萨，恭敬供养，后皆成就佛道。”有是利益，故佛赞叹菩萨。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时世尊。告普广菩萨及四众等。谛听谛听。吾当为汝略说地藏菩萨利益人天福德之事。普广白言。唯然。世尊。愿乐欲闻。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">即时世尊告普广菩萨及四众：‘汝等谛听！吾为汝说地藏菩萨利益人天成就福德之事。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">固有之善曰德；福有五福，如五福临门。五福者福寿、富贵、康宁、好德、考终。论语有五德，子贡曰：“夫子温、良、恭、俭、让。”人具五福、五德者，可以说为极圆善上等之人矣！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">佛告普广菩萨。未来世中。若有善男子善女人。闻是地藏菩萨摩诃萨名者。或合掌者。赞叹者。作礼者。恋慕者。是人超越三十劫罪。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃闻名灭罪之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">良由地藏神力周遍法界，普现一切众生前；众生被无明所迷、业力所障，对面如隔千里，不即获地藏神力，失了许多利益。今佛一说：‘假若未来世，善男子、善女人耳闻地藏圣号，或自称自闻、或人称我闻，将地藏功德洪名纳在八识田中，下为善种，此善种之力，能破此人三十劫罪’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘或合掌者’，闻名之后，能对菩萨致敬合掌。或赞叹地藏菩萨历劫度生大愿功德，所度众生已成佛，而地藏菩萨尚居菩萨位，分身无量世界，处处救众生苦。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘或六时礼拜地藏圣容’，面对慈颜，至诚作礼、五体投地、身心恭敬，感应道交——能礼所礼性空寂——与菩萨打成一片，仰仗菩萨神力，即能超越三十劫生死重罪。‘或恋慕者’，如小儿恋慕父母，依依不舍、心心不忘结为天性父子；以地藏菩萨为师，恋菩萨大愿度生功德，慕菩萨方便救苦神力，仰止菩萨，诸恶莫作，众善奉行，如是心恋菩萨，感应道交，即灭三十劫生死重罪。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">普广。若有善男子善女人。或彩画形像。或土石胶漆。金银铜铁。作此菩萨。一瞻一礼者。是人百返生于三十三天。永不堕于恶道。假如天福尽故。下生人间。犹为国王。不失大利。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃造像生天之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘若有善根的男女，恭敬菩萨，发心造像。从心起敬，至诚作观，观菩萨圣像，观成相现，即以五彩颜色画菩萨真容。如是画一张，或画多张，自供养、送人供养，以此功德，命终生天’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">梁武帝时，有一位大德，号张僧繇，绘地藏菩萨像，形状似僧，披敛而坐，其像时放异光，以后别人模写，亦放异光。又一商人妻，妊娠经二十八月，不产。一心发愿模写，当夜便生一男，相好端严，见者欢喜，于是举世号放光菩萨。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘若善男女以恭敬心，用泥塑菩萨像、或用石雕菩萨像、或用金、银、铜、铁铸菩萨像，像成后，时时恭敬，刻刻供养，一瞻一礼，瞻仰圣容，至诚稽首。如是之人，临命终时，即生三十三天；生而复生，历一百次，享受天乐，永不堕恶道。假如天福尽故，余福未尽，下生人间，犹为国王；当汝下生做人王时，仗菩萨威力，有佛出世，必定见佛闻法，依法修行，不失将来成佛大利。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若有女人。厌女人身。尽心供养地藏菩萨画像。及土石胶漆铜铁等像。如是日日不退。常以华香。饮食。衣服。缯彩。幢旛。钱宝物等供养。是善女人。尽此一报女身。百千万劫。更不生有女人世界。何况复受。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃供养转女身之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">男女身无定性，烦恼重作女身，轻则为男。汝将女人习气，洗得干干净净，保汝来世不受女身。今生为女，业障重故，唯要仰仗地藏神力，即能转女身。法华经龙女修行八岁，即转女身而成正觉。其赞佛偈云：“深达罪福相，遍照于十方，微妙净法身，具相三十二，以八十种好，用庄严法身。”观此偈，则龙女了达罪福，深悟实相，光明遍照，即见法身；法身微妙，具三十二相，八十种好，不修则已，一修便成正觉。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘今日有女人，厌恶女身为百恶之所逼恼，每欲厌离，唯有尽心供地藏菩萨画像，或土石胶漆铜铁等像，要长远心，日日不退，常以华香、饮食、衣服、缯彩、幢旛、钱宝等物，尽情供养。舍得清清净净，一心无妄时，便与菩萨神力、愿力相应。是善女人，尽此一报女身，百千万劫，更不生有女人世界，云何复受女身。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">除非慈愿力故。要受女身。度脱众生。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">若修行见自法身清清净净，无所谓男身、女身。从法身起应，现男也可，现女身亦可。如华严经摩耶夫人现女身，为千佛之母。又筏苏蜜多女，得离欲际法门，能令一切众生离欲。此现女身，又有何垢？</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">承斯供养地藏力故。及功德力。百千万劫。不受女身。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">结示永离女身。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">承斯供养地藏菩萨的神力，及供养功德力，百千万劫不受女身。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。若有女人。厌是丑陋。多疾病者。但于地藏像前。志心瞻礼。食顷之间。是人千万劫中。所受生身。相貌圆满。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃转丑转病之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">上来供养地藏功德能转女身为丈夫身。复以转女身之次，‘普广，若有女人，厌恶自己，生得丑陋——丑容鄙陋，是人人所不喜的，尤其是女人，更不喜欢自己丑陋。既已生成，云何能改？唯一方法——转业。业转报改：前世恶业，今生丑陋；今生修德，前生罪灭，丑报即转矣’。例如波斯匿王，有女名金刚，生得非常难看，发硬如铁、皮似树肤、面丑像鬼，国王禁在内宫，不许人见。嫁夫婿后，亦锁屋内，不许外出。后来自思惟：“我生在帝王家，少被父禁，长受夫困，不得自由，得无宿罪乎？今佛在耆阇崛山，大慈愍世，我今向佛忏悔宿世之罪。”即时作礼，举头见佛发，自发转柔；见佛面，自面转好；见佛身，自身亦庄严。佛说：“汝前世轻贱圣人，故受此报。”所以今生丑陋，皆由前业。但于地藏像前，志心瞻礼，忏悔宿障，乃至一食之顷，至诚作礼，即仗地藏神力，千万劫中，世世受生，相貌圆满。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘又女人多疾病亦苦。何故自己比别人特别多病，而且医来医去皆不愈，此由前世恶业所致。本经云：“杀害众生，多病短命报。”唯有在佛菩萨前至诚瞻礼，仗菩萨神力宿业消除，自然无病，且身体康健’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛在世时，尝看病僧，为其洗涤，佛手触体，即时病愈，此亦佛神力所致，菩萨神力亦然。但出家人，不可完全无病，所谓“比丘常带三分病，无病不肯出三界”。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">宝王三昧论：“一念身不求无病，身无病则贪欲易生。”此是古德训人，些少病是修道的增上缘。修行，病来能作得主，生死有把握了。真歇禅师偈云：</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">访道寻师实可伤，终年倒卧涅槃堂，</p>
<p style="text-indent:24.0pt;line-height:15.0pt">门无过客窗无纸，炉有寒灰席有霜，</p>
<p style="text-indent:24.0pt;line-height:15.0pt">病后方知身是苦，健时都为别人忙，</p>
<p style="text-indent:24.0pt;line-height:15.0pt">老僧自有安闲法，八苦交煎也不妨。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是丑陋女人。如不厌女身。即百千万亿生中。常为王女。乃及王妃。宰辅大姓。大长者女。端正受生。诸相圆满。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘丑陋女人，礼拜地藏菩萨，固然能转女身，又能转丑为妍。假如不厌女身，菩萨亦能满其愿，百千万亿生中，常为王女。’如波斯匿王之胜鬘，阿阇世王之术达，皆才貌福贵具足。乃至作国王之妃，如末利夫人、韦提希夫人。‘宰辅’者，宰相之女也。‘大姓’，贵族女也。‘大长者女’，如须达多之有苏曼，维摩诘之有月上。生生世世端正受生，诸相圆满，有福有慧，众人爱敬。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">由志心故。瞻礼地藏菩萨。获福如是。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此句最重志心，若不志心，不感应。志心者，诚心也。至诚所感，金石为开；诚能开衡山之云，不诚无物。所以要至诚瞻礼为能感，菩萨神力为所感，感应道交，获福如是。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。若有善男子善女人。能对菩萨像前。作诸伎乐。及歌咏赞叹。香华供养。乃至劝于一人多人。如是等辈。现在世中。及未来世。常得百千鬼神日夜卫护。不令恶事。辄闻其耳。何况亲受诸横。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃音乐供养之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">若有善男子、善女人能对菩萨像前，作种种伎乐供养。‘伎乐’者，音乐也。及歌咏、赞叹：‘歌咏’者，梵音、梵调；‘赞叹’者，嗟叹三宝功德也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">法华经云：“若使人作乐，击鼓吹角贝，箫笛琴箜篌，琵琶铙铜钹，如是众妙音，尽持以供养。或以欢喜心，歌呗颂佛德，乃至一小音，皆已成佛道。”</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">观此文，以乐器、以梵呗，歌颂佛德，皆成佛道。此亦如是，若以种种伎乐、微妙梵音赞叹地藏菩萨，功德甚大。不但心供养、口供养，还以音声供养。以声音作佛事，是我们娑婆世界的教体。楞严经云：“此方真教体，清净在音闻，欲取三摩提，实以闻中入。”</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">我们中国，以种种赞，赞叹三宝。佛宝赞、法宝赞、僧宝赞、弥陀赞、药师赞等。又以种种音调，宣扬佛法，例如焰口，从头至尾，以种种音韵赞叹三宝，人欢喜听，鬼神更欢喜听。鬼神闻法音而离苦，闻梵音而发心。所谓“法乐奏无生之曲，梵音演最上之宗”。其中三宝赞、音乐咒、献供咒、五方佛赞、准提赞，一一嘹扬悦耳、扣人心弦、文含妙义、字蕴禅机，我们莫看轻焰口课本啊！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">中国礼记曰：“礼乐之行乎阴阳、通乎鬼神。”汉书云：“夫乐者，圣人所以感天地、通鬼神，又能移风易俗，使民荡秽涤邪，故礼乐不可须臾去身。”</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">夫乐，清明象天、广大象地、终始象四时、周旋象风雨。所以‘以音乐供养菩萨，或劝多人共同供养，感得未来世常得百千鬼神日夜卫护，不令恶事，辄闻其耳，何况亲受诸横。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。未来世中。若有恶人。及恶神恶鬼。见有善男子善女人。归敬供养。赞叹瞻礼。地藏菩萨形像。或妄生讥毁。谤无功德及利益事。或露齿笑。或背面非。或劝人共非。或一人非。或多人非。乃至一念生讥毁者。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">菩萨神力威猛，归依罪灭，供养得福，讥毁获愆。复以鬼神拥护之次，‘普广，未来世中，若有恶人——憎厌修善是“恶人”；滥作威福，求血肉享是“恶神”；处秽求食是“恶鬼”。如是恶人、恶神、恶鬼，心既著恶，不喜善人。所谓清浊异流、明愚异处、忠佞相仇、邪常嫉正，故著欲之人，不喜我无欲之行。于是恶颜遂生嫉心，见有善男子、善女人，归依恭敬菩萨而不恭敬他；供养菩萨而不供养他；赞叹菩萨，益显他无德；瞻礼地藏菩萨而不礼他，所以心生嫉妒，妄生讥毁。“讥”者嘲诮之言，“毁”者谤坏之事。宣言供养菩萨，有何功德？徒丧资财，有何利益？种种毁谤，欲人退善。或露齿大笑，或当面非，又复背非；自己非，复劝人非，或劝得一人非，再劝多人而共非之，乃至一念生讥毁者。’此乃邪见作祟，纵我为非，自害害人，其祸无穷，断无量人善根之罪啊！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如是之人。贤劫千佛灭度。讥毁之报。尚在阿鼻地狱受极重罪。过是劫已。方受饿鬼。又经千劫。复受畜生。又经千劫。方得人身。纵受人身。贫穷下贱。诸根不具。多被恶业。来结其心。不久之间。复堕恶道。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃讥毁菩萨、退人善根，其罪极长之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">菩萨神力周遍法界，能救众生苦。汝今毁谤菩萨神力，其罪极大；何况又断一切人善根，其业宁有涯耶！所以如是之人，贤劫千佛灭度尚在阿鼻’。我们这个世界，贤劫有千佛出世，第一拘留孙佛，释迦第四，最后楼至佛。化众生入三贤位，故号贤劫。千佛灭度时长，其讥毁之报，不论是人、是神、是鬼，尚在阿鼻地狱受极重苦。‘贤劫过已，从地狱出，才受饿鬼饥渴之苦；经过千劫，再受畜生之苦；又经千劫，方得人身，纵受人身，贫穷下贱’。昔日谤人供养菩萨，故感贫穷之报；昔日谤人归敬菩萨，故感下贱之报；昔日谤人瞻礼菩萨，故感诸根不具之报。‘宿世之邪见、毁谤，故今烦恼炽盛，动辄作业，不久又堕恶道。’从迷入迷，苦上加苦，毁谤不信，仰谁来救呢？</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是故普广。讥毁他人供养。尚获此报。何况别生恶见毁灭。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此以轻况重之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘是故普广，讥毁供养，尚获此报——千劫受苦。何况别生恶见，种种毁灭三宝，作一阐提，其罪更重，其苦更甚。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。若未来世。有男子女人。久处床枕。求生求死。了不可得。或夜梦恶鬼。乃及家亲。或游险道。或多魇寐。共鬼神游。日月岁深。转复尪瘵。眠中叫苦。惨凄不乐者。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃罪深病重之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">复以讥毁之次。‘普广，若未来世，有男子女人，久处床枕，病苦缠绵，既请医治，复自己调，总不见效，终身卧床，不能起居，欲求其生，而不得生；意欲求死，又不速死。或时夜梦恶鬼来追；或时梦家亲叙面；或时梦游履险恶之道；或时梦魇鬼压身，寐不能觉；或共鬼神同游幽冥，从日至月，从月至岁，病入膏肓。转复尪瘵（劳病也），眠中常常叫苦，面容惨凄不乐者。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">此皆是业道论对。未定轻重。或难舍寿。或不得愈。男女俗眼。不辨是事。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃解释之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘此是何病？非世间四大不调之病，乃宿世怨业来追，在幽冥界论对，既未能即定其是轻？是重？岂便判是人之死生？所以应死者，或难即可舍寿；未应死者，尚尔淹留难痊，魂系阴司，灾生阳间。世人凡夫俗眼，岂窥此业道论对之事乎？’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">但当对诸佛菩萨像前。高声转读此经一遍。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃恶业报病，须藉法力才祛。‘盖诸佛心者，慈悲为体，能作大医王，善疗众生身心之病；此经是法药，能治宿业障病；菩萨是瞻病人，故须对佛菩萨像前读经’。然只转一遍，便明因果业报之事。金丹一粒，点铁成金；至理一言，革凡成圣。何俟多耶！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">或取病人可爱之物。或衣服宝贝。庄园舍宅。对病人前。高声唱言。我某甲等。为是病人。对经像前。舍诸等物。或供养经像。或造佛菩萨形像。或造塔寺。或燃油灯。或施常住。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃为病舍物作福之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">世人之病有二种：（一）四大是身病。（二）三毒是心病。身病可用药，心病须修福。‘或取病人可爱之物’，供养三宝；昔日以贪造业，今日以舍灭罪，务令其难舍能舍，难割能割，断其病之根也，三毒是病之根。‘或衣服宝贝’：衣以严身，宝以致富。‘花园’，游玩之处；‘舍宅’，栖身之所，尽能舍之。舍物舍心，心空罪忘故也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">所舍之物对病人说，高声唱言：我某甲等，为是病人，对佛经、佛像前，舍诸等物。供养‘经’者，法也。法是佛母，佛从法生，三世如来，皆供养法。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘像’是世尊遗容。虽泥塑木刻，见者皆生佛想，与真佛无异，故供者得福。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘造佛菩萨形像’者，功德殊多，因为造一尊佛像、或菩萨像，令无量众生，见者、闻者、合掌者、供养者、作礼者，皆种成佛之善根。是缘因佛性，如是善根功德皆因汝造像而来，所以其功德，最为殊胜。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">造像之人，来世眼目净洁，面貌端正，身体手足，常好柔软，若生天上，紫磨金色，端正无比。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘或燃油灯’。香油供佛，昼夜长明。尤其是鬼神、龟精、非人等辈，因灯光照夜间，得睹佛相好庄严。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘或将病人可爱之物’，尽施十方招提（即常住），供养十方僧众，功德难思。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如是三白病人。遣令闻知。假令诸识分散。至气尽者。乃至一日。二日。三日。四日。至七日以来。但高声白。高声读经。是人命终之后。宿殃重罪。至于五无间罪。永得解脱。所受生处。常知宿命。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃脱罪之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">代病人施物供养三宝，必三白令知，令其洞闻于心，深知自己有如是功德。‘假令’者，藉此施福，病去身安，何善如之；假使大难难逃，世缘已尽，当‘诸识’分散时，指八识，八识和合，而为人。八识者，一阿赖耶识，二末那识，三第六意识，及眼、耳、鼻、舌、身五个识。如是八识和合，假名为人，八识分散，则人死矣！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">第八识阿赖耶，此云藏识，含藏无量有漏种子故，又名异熟识，一切种子其结果时，是异时而熟、异类而熟、变异而熟，三义立名。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">第七识末那识，有念念执我故，将所作的种子，下在八识田中。若无我执，则无人下有漏种子，则“阿赖耶”不藏有漏种子，纯是无漏种，即不名阿赖耶，而转名“如来藏”耳，所以修行，先破我执。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">第六意识。谁人作业呢？乃是第六意识，心心念念分别人我、是非、取舍、憎爱，对违顺境，而造一切善恶之业，由第七识执之为我所，而下在八识心田中，作为生死之因。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">前五识者，六识只能内起分别，不能取境，由前五识，眼、耳、鼻、舌、身取五尘之境，造身三、口四等善恶业。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">所以八识和合，故有人。若人闻佛法而起修，先破我执，次不起分别，则前五识不取境作业。既无业种下八识田中，则阿赖耶无种不起现行，不造三界依正二报，则出三界，了生死矣！此时各识转识成智：第八识号大圆镜智、第七识号平等性智、第六识号妙观察智、第五识号成所作智。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">我们修行，八识中先观第六识，令其不起分别，以无分别智破第七识我执。无我去执，则八识田中，业种子不起现行，自然枯槁；八识有漏业顿空，则纯是无漏清净种子，此是清净法身佛。从无漏种起现行，即从性起修，广修六度万行，一一行到波罗密彼岸，功德圆满，成报身佛。复从报起应，用妙观察智，观机逗教；用成所作智，现身说法，处处教化，则成化身佛，大用现前矣！所以六祖云：</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">大圆镜智性清净，平等性智心无病，</p>
<p style="text-indent:24.0pt;line-height:15.0pt">妙观察智见非功，成所作智同圆镜。</p>
<p style="text-indent:24.0pt;line-height:15.0pt">五八六七果因转，但转其名无实性；</p>
<p style="text-indent:24.0pt;line-height:15.0pt">若于转处不留情，繁兴永处那伽定。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘气尽者’。阿赖耶识去后来先作主翁，就是我们的命根，此识未走，犹可苏生；此识一去，则气尽矣。死后七日是可超度之时，应该高声白唱以施功德，大似今日佛前读疏文；高声读经，声遍法界，冥阳皆闻。仗施物及读经功德，是人命终之后，所有宿殃重罪，必定消灭无余，乃至五无间罪，仗三宝力亦渐得解脱。所受生处常知宿命，自然深信因果，罪福分明，从明入明，必阶圣域，远离苦海矣！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">何况善男子善女人。自书此经。或教人书。或自塑画菩萨形像。乃至教人塑画。所受果报。必获大利。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">况显之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">上来代人舍施，获报尚尔，何况善男子、善女人，亲自书此地藏经，又教人书写此经，令自若他，皆晓喻大愿度生之真理。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">或自塑画地藏形像，又教人塑画地藏菩萨像。佛说“塑像之福，比四天下江河海水，超过十倍，不堕三恶道”。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">如是书经、造像，两种果报，必获现在人天利益，及得将来成佛大利。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是故普广。若见有人读诵是经。乃至一念赞叹是经。或恭敬者。汝须百千方便。劝是等人。勤心莫退。能得未来现在千万亿不可思议功德。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃劝持之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">上来自书、教人书此经，所受果报，必获大利。‘因是之故，普广，汝若见有读此经、诵此经、读诵此经者；乃至有人闻此经，一念心开意解，称扬赞叹者；或有三业虔诚，归命恭敬此经者。第一读诵，是信行人；一念赞叹，是法行人；恭敬是初下种子。普广，汝须用百千方便，种种外护，劝其勤心思惟，随文入观。日久有功，观成理现，便开圆解，此时与菩萨神力相应，则知自心具无量清净功德。从性具而起事造，修成将来无量清净功德。’性德属现在，故云‘现在得千万亿不可思议功德’；修德属未来，故云‘未来得千万亿不可思议功德’。性德修德，唯是一心，故云‘能得未来现在千万亿不可思议功德’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">大方广总持经云：“佛灭度后，若法师，善随乐欲，为人说法，能令闻者，发一毫欢喜之心，乃至暂下一滴泪者，当知皆是佛之神力。”</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">以此证知，其有诵读，而生一念赞叹恭敬者，安知非佛力乎？</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。若未来世诸众生等。或梦。或寐。见诸鬼神。乃及诸形。或悲。或啼。或愁。或叹。或恐。或怖。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃亲眷现形求度之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">复以劝人莫退之次。‘普广，未来之世，有的众生，或梦（日想夜梦）；或寐（将睡而未睡著之时），就见种种鬼神及种种形状，有的向汝悲伤；有的向汝啼笑；有的面带愁容；有的向汝叹息；有的向汝现恐惧之形；或现怕怖之状’，总不能讲话，以形状表达其意，但汝不识是什么人，时时像这样入梦。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">此皆是一生十生。百生千生。过去父母。男女弟妹。夫妻眷属。在于恶趣。未得出离。无处希望福力救拔。当告宿世骨肉。使作方便。愿离恶道。</span></b></p>
<p style="text-indent:24.0pt;line-height:15.0pt"><b><span lang="EN-US" style="color:teal">&nbsp;</span></b></p>
<p style="text-indent:24.0pt;line-height:15.0pt">此乃释意之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛说：‘这样发梦，乃是多生眷属，或一生、百生、千生，过去父母，向汝求超度；或过去男女弟妹；或夫妻眷属，可能堕落鬼趣，日久未得出离，又无一处可希望福力救拔。因为堕落鬼趣，拜佛无得拜；看经无经看；布施无物可施，亦无三宝给予供养。既不能作福，则不能自救，无聊之极，不得已唯要希望宿世骨肉念亲属之情，代其向三宝中，作种种功德，俾其早日解脱恶道苦难。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">普广。汝以神力。遣是眷属。令对诸佛菩萨像前。志心自读此经。或请人读。其数三遍或七遍。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃敕遣读经之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘普广，世人愚痴，尚既不知梦中之事，纵许知之，亦未必肯救援。因世人今生六亲，尚不关注，何况远亲。所以汝以神力，入此人心识，令其忆念过去眷属，发起慈愍超度之心，指示其对佛菩萨读此经，或请僧人读此经。少数三遍、或七遍（三七乃阳数），回向亡者，俾其脱阴间鬼趣之苦，得生阳世人天之乐。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如是恶道眷属。经声毕是遍数。当得解脱。乃至梦寐之中。永不复见。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘如是读此地藏经三遍、或七遍，回向过去眷属，若解脱时，则梦寐中，永不复见来入梦矣。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。若未来世。有诸下贱等人。或奴。或婢。乃至诸不自由之人。觉知宿业。要忏悔者。志心瞻礼地藏菩萨形像。乃至一七日中。念菩萨名。可满万遍。如是等人。尽此报后。千万生中。常生尊贵。更不经三恶道苦。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃下贱求忏罪灭之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">复以超度远亲之次，则现罪亦应忏悔。‘普广，如来灭度之后，未来末法之世，如有种种下贱、卑使、仆隶等人，或为人作奴、或为人作婢，系属于人，自身无丝毫自由自在分，卒然觉悟宿业所致，今受此苦，唯要忏悔宿障。向谁求忏悔呢？谁有神力愿拔我苦呢？尝闻地藏菩萨有大愿力，愿救众苦；又有大神力，能拔众罪。自己至诚一瞻一礼顶礼地藏菩萨圣像，一日乃至七日；同时在七日中，每日念菩萨功德名号万遍，念到万罪消除为止。若能如是向菩萨至诚瞻礼、忏悔，仰仗菩萨愿力、神力，此等人尽此报后，千万生中，常生尊贵之家，永不受三恶道苦。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。若未来世中。阎浮提内。刹利。婆罗门。长者。居士。一切人等。及异姓种族。有新产者。或男或女。七日之中。早与读诵此不思议经典。更为念菩萨名。可满万遍。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃代婴儿修福之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">复以灭现罪之次。‘普广，若未来世，阎浮提洲内，刹帝利种也可、婆罗门种也可、长者居士也可，一切人等，乃至异姓种族也可，其有新产者，或男或女也可。未生以前最初怀孕时，即为子作福，增长善根。如何作呢？最初怀孕第一个七，就开始读诵此不思议神力经典，更念地藏圣号，不论多少，务令念念真实，可满万遍，则所孕之儿，万罪消尽，万福骈臻。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是新生子。或男或女。宿有殃报。便得解脱。安乐易养。寿命增长。若是承福生者。转增安乐。及与寿命。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃脱殃增寿之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">妙哉儿子，未生就能令其灭殃增福。‘将读经功德，念名功德，回向所孕之儿，仗菩萨神力消其宿殃，增其福基，安乐易养，更增寿算。以增福故，怀孕期间，香风来吹，吹其儿体，柔软端正，相好庄严。未生以前，可以改造相貌端正，生了以后，则无能为力耳。若是来投胎的儿子，自已有福——承福来生者，父母为其读经、念圣号，则转增其善根，福上加福、寿上加寿，万般如意。’我们无轻此文，曾见有人证验啊！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复次普广。若未来世众生。于月一日。八日。十四日。十五日。十八日。二十三。二十四。二十八。二十九日。乃至三十日。是诸日等。诸罪结集。定其轻重。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏斋日之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">观音六斋日，初八、十四、十五、二十三、二十九、三十，此六日，是观音斋期。又每年有三长斋月，正月、五月、九月是也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏菩萨教人每月有十斋日，如上文所说。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">斋者齐也。我们修心斋戒，与佛看齐，佛如是，我们如是，故名之为斋；离邪祛欲、节食养志、身心清净，与佛相同，故名之为斋。此经说十斋日，乃是诸天结罪，定业轻重，所以此日受斋戒，则所定之业，是善无恶。若能日日斋戒，更好，如沙门比丘是；否则每月十日，奉斋修心。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">南阎浮提众生。举止动念。无不是业。无不是罪。何况恣情杀害。窃盗。邪淫。妄语。百千罪状。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">举阎浮罪多之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">四大部洲，南洲之人最刚强，其罪特别多。先说意业：‘阎浮众生意业，一念来、一念去，一日一夜可以知者无数，不知者更多，且恶念多过善念。善恶有报，所以得人身时短，失人身时长。善念犹自可，恶念就障我们修道啊！’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">昔日优波毬多尊者，向师求道，师曰：“汝年未满，且正心念。”教其观心：起一念恶，即取黑豆入袋；起一念善，就取一粒白豆入袋。如是临睡数之，黑多白少；日日观心，不觉白多黑少；最后，纯白无黑。即白师。其师商那和修尊者，乃教修行之旨，不久证阿罗汉果。且度人无数，因此修行，先除掉自己的秽念，方可说修，否则杂毒攻心，难矣哉！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此文讲‘阎浮众生举念、止念，若动、若静，无非是生死之业，无非是招苦之罪’。动念固然是罪，何故止念也是罪？动念是妄想，止念是昏沉，安得无罪！一个是妄想魔，一个是昏沉魔，俱障我们修行啊！‘何况更纵过去之情，恣目前之欲，杀害无边生灵、贪心窃盗他人之财物、邪淫妄犯别人之外色，罪状百千。’这么多，若不自制，必受诸苦。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">能于是十斋日。对佛菩萨诸贤圣像前。读是经一遍。东西南北。百由旬内。无诸灾难。当此居家。若长若幼。现在未来。百千岁中。永离恶趣。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">诵经离难之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">既然过去罪这么多，‘若能于是十斋日，在佛菩萨前、贤圣像前，恭敬读此经一遍，仗地藏神力，东西南北百由旬内，不受种种灾难。同时汝一家之人，若长（父母）、若幼（儿女），现在免难，未来百千岁中，仗菩萨愿力，永离三恶道。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">能于十斋日。每转一遍。现世令此居家无诸横病。衣食丰溢。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">斋日诵经灭罪文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘能’者，实行也。实实在在能于十斋日，转经一遍入心，心空、罪灭、福生。现世令此居家之人，个个无诸横祸之病，个个衣食丰足、身心安乐。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是故普广。当知地藏菩萨。有如是等不可说百千万亿。大威神力。利益之事。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">总结威神之力。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">上来所说神力，略言之。其实普广，当知地藏菩萨，有如是等不可说百千万亿大威神力，利益之事，利益众生，不能尽说。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">阎浮众生。于此大士。有大因缘。是诸众生。闻菩萨名。见菩萨像。乃至闻是经。三字五字。或一偈一句者。现在殊妙安乐。未来之世。百千万生。常得端正。生尊贵家。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">阎浮众生与菩萨有缘之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">因地藏菩萨最初发心在阎浮；二次度母，一次做国王，皆是阎浮之人。又阎浮众生，多是菩萨超度，令其出生人间者。阎浮众生一闻菩萨诞辰，不论小儿老妇，皆欢喜庆祝贺诞；男女老幼，无不知有地藏菩萨。所以‘阎浮众生，与大士特别有大因缘’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">有缘易度。是诸阎浮众生，或闻菩萨名而常念；或见菩萨像而常礼；或闻此经受持读诵；乃至受持此经三字五字、或一偈一句，终身奉行而不违者，现在殊妙安乐，乃至未来之世，承菩萨愿力，百千万生常得端正之身，生尊贵之家。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时普广菩萨。闻佛如来。称扬赞叹地藏菩萨已。胡跪合掌。复白佛言。世尊。我久知是大士。有如此不可思议神力。及大誓愿力。为未来众生。遣知利益。故问如来。唯然顶受。世尊。当何名此经。使我云何流布。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">赞毕请名之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">尔时普广菩萨，闻佛如来称扬、赞叹地藏菩萨已，胡跪（世称长跪），合掌，复白佛言：‘世尊，我久已知地藏大士，有如此不可思议神力，能拔苦；及大誓愿力，愿救苦。’普广亦地藏之流，亦具此神力、愿力，故云‘久知’；今日求佛为众宣扬，无非想令未来众生，咸知供养地藏，有如是利益，故问如来。‘唯然’者，地藏神力无疑矣！我能顶戴受持，流通此经。‘世尊，但此经当安何名？’名能招实，无名，使我依何法门而流布之？</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">佛告普广。此经有三名。一名地藏本愿。亦名地藏本行。亦名地藏本誓力经。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">缘此菩萨最初发愿，依苦谛理而发‘愿度一切众生之苦’，即所谓“众生无边誓愿度”。度众生者，度众生之苦也，众生离苦，苦尽即见谛理，此是‘地藏本愿’；从愿起行，欲救众生苦，故起广大度生之行，行行利益众生，故名‘地藏本行’；从行得力，度生度得多，其功德神力增加，遍满法界，无非拔苦之力，故名‘地藏本誓力经’。阴持入经云：“力应以何为义？无能坏为力义，有所益为力义，有胆为力义，能得依为力义。”今地藏从发心以来，不为天魔沮坏，一力也；在所利益众生，二力也；有胆遍化地狱，三力也；能为六道得依止，四力也。此地藏本时誓愿，所成之力，故名‘本誓力经’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">缘此菩萨。久远劫来。发大重愿。利益众生。是故汝等。依愿流布。普广闻已。合掌恭敬。作礼而退。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛语普广：‘地藏菩萨久远劫以来，皆发大愿，利益众生，是故汝等，依地藏愿而行，在在处处拔众生苦，与经相应，便是流布此经。’普广闻已，依教奉行，合掌恭敬，作礼而退。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
