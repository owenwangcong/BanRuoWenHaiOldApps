<p align="center" style="text-align:center"><b><span style="font-size:36.0pt;color:#FF6600">门余大道<span lang="EN-US"></span></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300">李炳南老居士讲述</span><span lang="EN-US" style="color:#003300"></span></p>
<p align="center" style="text-align:center"><span style="color:#003300">民国五十八年于善果林<span lang="EN-US"></span></span></p>
<p align="center" style="text-align:center"><span style="color:#003300">弟子徐醒民敬记<span lang="EN-US"></span></span></p>
<p align="center" style="text-align:center"><span lang="EN-US">&nbsp;</span></p>
<p>解脱六道轮回之苦，人天皆不究竟。证罗汉果，断一百六十余品见思惑，本性已放光明，不再迷入轮回之路，若依大乘法修成佛果，则万德万能，最为究竟。解脱之法虽经阐明，然行之实难，成佛须经三大阿僧祇劫，成罗汉亦须七番生死。凡夫见其如此困难，无不畏退，惟释迦牟尼佛不为之沮。故自佛陀示现成道，迄今二千五百（应为九百）余年，未见有第二尊佛出现于世，足见成佛之困难矣。</p>
<p>佛法八万四千，皆须启发本性之智光，是为通途法门，吾人今日修之，皆难成就。今讲通途以外之法，谓之门余大道。</p>
<p>是法异于通途者，厥为不开本性之智光亦能有成。今闻如此法门，至希留意，过此时机不可得闻矣。</p>
<p>通途法门，无论修大小乘，皆仗自力，门余大道，自力复加佛力，谓之二力法门，如步高楼，得人扶助，自较易也。或疑门余可仗佛力，通法何以不得佛之助力？须知佛学不能迷信，修行必仗自力，不能求佛代修，如饥者必须自食，不能求替于人也。通途之法固须自行，门余之法亦须自行，惟多佛力加被之殊胜因缘而已。是法不可思议，修行人未至成佛，皆不明其究竟，是以不惟常人，即饱学之士，或学多年者，亦多不易入信，是故谓之难信之法。今所讲者，惟依历代祖师之注释，非敢师心臆说也。是法虽云不可思议，然行之不难，虽无学问之人，能行必能成，如不能行，纵然学富五车，亦无可成之望，故又谓之难信易行之法。</p>
<p>既知门余之义，则可叙其方法。八万四千法门，虽云难行，然若有人肯行，亦皆能以出轮回，了生死，但今无一人肯行，故惟门余之法始克有成。</p>
<p>众生修持八万四千法门，为何不能成就？以有三障故也。一者无因希果：众生之心，事事皆想不劳而获，生前不愿修持，但期死后得生善道，如丧家眷属，往往为死者诵经超度，期其超生。或树幢幡，祝祷西方接引。或于梦境，幻见死后作神鬼，而得常生不灭。是为众生普遍之错觉。二者放逸畏学：众生学佛难成，病在好逸恶劳，只知求福，不明佛法之妙用。经云：‘佛以一大事因缘出现于世’。何谓大事？以六道众生皆不能为之者，此即生死大事也。佛为此一大事出现世间，而众生惟知求其消灾延寿，如劝其了生死，鲜有能闻者，纵能闻之，而又不能觉悟。三者牵欲怠修：中国圣人教人以窒欲，窒之不得，则以礼乐治之，使其发乎情，止乎礼。今人崇尚西洋文化，倡行纵欲狂欢，迷于声光享乐，卒致身耽现前五欲六尘，而心散乱，如劝其修出世法，未有能耐长久之苦劳。</p>
<p>有此三障，如不觉者，则蒙昧一生，命终随业流转而已，若已觉之，无不感痛苦之极，盖人寿短促如一瞬，人福享尽，命终即堕三途。故有智者，无不痛感人世之无常，而急于研求解脱之道。然往往修工不深，转世即迷，又造恶业。例如我辈在此道场，无论闻说，皆非出于偶然，必由宿世工夫以致之，否则闻者不入，说者亦感为难。然今世未闻佛法之时，无不迷惑造业。令少时亦曾谤佛经像，后以饱经战乱忧患，始悔悟而学佛。故知修学不成，一经转世，解脱无期。今者既又幸闻佛法，不求了脱，更待何时。欲求了脱，又苦于上述三障之不能除，奈何奈何。</p>
<p>佛以慈悲为本，方便为门，释迦牟尼佛遂说门余大道，规劝众生往生阿弥陀佛之极乐世界。</p>
<p>佛数无量，古有阿弥陀者，于诸佛之中，慈悲第一，愿力第一，鉴于众生具此三重障碍，遂顺众生之心，造一世界，名曰极乐，以此接引十方世界众生之神识，前往享乐成佛。</p>
<p>极乐世界，实为科学发达之世界。吾人今日所见之科学，尚在幼稚之期，佛法无边，故在极乐世界之科学，远非吾人所能想见者。</p>
<p>众生愿望成佛，遭遇三种障碍，然如往生极乐，三障则化为成佛之坦途。</p>
<p>此世众生，无因希果，必无得果之理，极乐则无因得果。一经往生，即能成就三十二相，六种神通，光寿无量，不生不灭。吾人在此世界，放逸畏学，必无得法之理，极乐则放逸得法。凡游览公园，闻风声鸟语，即是修行闻法，此界之风鸟，闻之不明其意，且多属噪音，极乐则是法音，闻之即能明理，苟有不能明者，浴于八德池水，即开其慧。吾人在此世界，心念六尘，耽于享乐，必无入道之理，极乐则随欲入道。此界今以科学发达，亦可驾机飞游，但如不慎，即有堕机丧生之患，极乐无此危险，一切皆顺众生之心，极尽其享乐之能事。</p>
<p>极乐世界之科学盛况，昔人闻之难以置信，今以此界科学发达之基础，可以推知其事实。今日常见屋内之地，磨以石子，嵌以铜条，常人但知学自西洋，不知极乐世界早已如此，惟一为黄全，一为铜条，其质不可同日而语。又如无线电报，昔人亦不置信，今则习于日用寻常，不以为奇矣。极乐世界之天耳通，远优于此界之无线电，惜以凡夫碍于情见，徒信此而不信彼，不知世人之信无线电，实为迷信，盖惟知其事，不知其理，虽深信不疑，亦是迷昧。苟迷信此界之事物，念念不舍，则无以窥极乐之科学世界。</p>
<p>极乐之富丽，说之不尽，约略言之，可见享受之一斑。</p>
<p>言其住处，则为七宝楼台，非惟装饰，凡建屋之材，无一而非珍宝，非如此界之屋由土木泥瓦堆成。极乐实无大棚，假设有之，则此界之摩天洋楼，亦不堪与之比拟。</p>
<p>言其食物，此界所食之五谷，粒粒皆从辛苦中来，纵为豪富，日入菜馆，犹须点菜之劳。极乐之食，百味俱全，举念即至，食毕即隐，所有食器，皆不劳洗涤，食毕亦自行化去，绝无杯盘狼藉之状。</p>
<p>言其衣著，此界之衣，必须量体剪裁，至为烦琐，且易污损，极乐之衣，形色随心所欲，自然化成，永不污秽。</p>
<p>以言其行，此界必须种种交通工具，如车船飞机。极乐世界一律不需，身居屋内，欲游他处，不必出门，房屋随身起飞，任意所至。若嫌屋墙障碍外景，墙即自行隐没，随出大莲花，为托其身，若嫌有风，墙又随念合之。是皆微妙之机器，载人飞行，欲游他方世界，一念即达，又迅速，又安全。</p>
<p>以上但就衣食住行言其梗概，若略加比较，则知吾人所居之世界为如何矣。吾人食物，皆出自污秽之地肥。腥食者所食之动物，遍身有虫粪毒素。饮用之水，虽经消毒，若无寄生虫，即有过量之漂白粉，无非有害于卫生。</p>
<p>我辈所居之世界，虽有电视可摄远地之声光，然尚须举手按机之劳，极乐世界可从一花一叶，遍览无量世界。且其满天皆是音乐，如不欲闻，其声自隐，而他人仍旧可闻。</p>
<p>吾人所依之世界，亦有浴池，且敷以瓷砖，然甚滑，不慎失足，即有跌伤之虞。极乐之浴池，皆由宝物聚成，池底尽是全沙，如感坚硬刺足，即化为软，如感过软，后化为硬。池中之水，非如此界之污浊不洁，寒热不调，而具八德，欲寒则寒，欲热则热，欲深欲浅，无不悉如意愿。</p>
<p>今世科学发达，一日千里，人类物质享受，与日俱增，或可渐步极乐之后尘，然众生寿命短促，享受不久，即告死亡。极乐则永无死亡之患，极尽享受，即可成佛。若就学佛而论，此界备尝辛苦，例如学禅，必须大死一番，仅证罗汉。往生极乐则为大乐一番，且可证无上菩提。</p>
<p>极乐之殊胜既是如此，当问如何往生彼处？极乐教主阿弥陀佛，于众生之心声悉见悉闻，吾人但能息心念‘阿弥陀佛’，即与佛感应道交，临命终时，阿弥陀佛即来接引往生极乐世界。然事虽简单，行之尚须三诀。一为信，于以上所说，皆确信不疑。二为愿，命终之时，不上天做玉帝；东方琉璃世界，上方弥勒佛所，环境虽好，亦不愿往，惟愿往生西方极乐世界。三为行，将一句佛号念之不失即可，众生心乱，醒时杂念多，睡时犹作梦，学佛必须消除此种乱心，然参禅及其他法门，历尽艰辛，层层断惑，经多年多劫之修行，始可以言成就，念佛不必断惑，但得往生极乐世界，即成不退之功，若念至断惑证真，即是明心见性，心即是佛。</p>
<p>‘信愿行’三者为修行要诀，亦为往生极乐之三种资粮，此是正行，另须助行，即诸恶莫作，众善奉行。正助双修，如鸟两翼，不可或缺。今日台中之旧同修，正行力者，不过十分之七，而助行尤少，贪惑具备，如此修行，岂能成就。盖念佛如扫地，贪惑如撒尘，随扫随撒，何能与佛感应道交，更何能明心见性。故必须正助双修，始克有济。</p>
