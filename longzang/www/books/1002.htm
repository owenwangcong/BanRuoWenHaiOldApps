<div class="jwbt-box">
 <div class="jwbt">
  <a id="j1002-1"></a>
  <a href="#MENU-top">佛说五大施经</a>
 </div>
</div> 
<p>　　佛世尊。一时在舍卫国祇树给孤独园。与苾刍众俱。</p> 
<p>　　佛告诸苾刍言。有五种大施。今为汝说。何等为五。所谓一不杀生。是为大施。二不偷盗。三不邪染。四不妄语。五不饮酒。是为大施。</p> 
<p>　　以何义故。持不杀行而名大施。谓不杀故。能与无量有情施其无畏。以无畏故。无怨无憎无害。由彼无量有情得无畏。已无怨憎害。已乃于天上人间得安隐乐。是故不杀名为大施。不偷盗不邪染不妄语不饮酒。亦复如是。</p> 
<div class="jw-bottom"> 
 <li><a href="1001.htm">上一部：乾隆大藏经·宋元入藏诸大小乘经·佛为优填王说王法政论经一卷</a> </li>
 <li><a href="1003.htm">下一部：乾隆大藏经·宋元入藏诸大小乘经·佛说无畏陀罗尼经一卷</a></li>
</div>
