<p align="center" style="text-align:center"><b><span style="font-size:36.0pt;color:#FF6600">佛说素食经<span lang="EN-US"></span></span></b></p>
<p align="center" style="text-align:center"><b><span style="font-size:24.0pt;color:#FF6600">—断肉食素圣典汇编<span lang="EN-US"></span></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300">海涛法师选辑<span lang="EN-US"></span></span></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span lang="EN-US"><a href="#a00">序言</a></span></p>
<p align="center" style="text-align:center"><span lang="EN-US"><a href="#a01">《一切智光明仙人慈心因缘不食肉经》</a></span></p>
<p align="center" style="text-align:center"><span lang="EN-US"><a href="#a02">《佛说师子素驮娑王断肉经》</a></span></p>
<p align="center" style="text-align:center"><span lang="EN-US"><a href="#a03">《般泥垣经》节录</a></span></p>
<p align="center" style="text-align:center"><span lang="EN-US"><a href="#a04">《分别善恶报应经》节录</a></span></p>
<p align="center" style="text-align:center"><span lang="EN-US"><a href="#a05">《央掘魔罗经》节录</a></span></p>
<p align="center" style="text-align:center"><span lang="EN-US"><a href="#a06">《贤愚经》节录</a></span></p>
<p align="center" style="text-align:center"><span lang="EN-US"><a href="#a07">《大乘宝云经》节录</a></span></p>
<p align="center" style="text-align:center"><span lang="EN-US"><a href="#a08">《饿鬼报应经》节录</a></span></p>
<p align="center" style="text-align:center"><span lang="EN-US"><a href="#a09">《圣持世陀罗尼经》节录</a></span></p>
<p align="center" style="text-align:center"><span lang="EN-US"><a href="#a10">《大乘本生心地观经》节录</a></span></p>
<p align="center" style="text-align:center"><span lang="EN-US"><a href="#a11">《大方等无想经》节录</a></span></p>
<p align="center" style="text-align:center"><span lang="EN-US"><a href="#a12">《佛说处处经》节录</a></span></p>
<p align="center" style="text-align:center"><span lang="EN-US"><a href="#a13">《佛说佛医经》节录</a></span></p>
<p align="center" style="text-align:center"><span lang="EN-US"><a href="#a14">《佛说地藏菩萨陀罗尼经》节录</a></span></p>
<p align="center" style="text-align:center"><span lang="EN-US"><a href="#a15">《菩萨善戒经》节录</a></span></p>
<p align="center" style="text-align:center"><span lang="EN-US"><a href="#a16">《文殊师利问经》节录</a></span></p>
<p align="center" style="text-align:center"><span lang="EN-US"><a href="#a17">《大庄严论经》节录</a></span></p>
<p align="center" style="text-align:center"><span lang="EN-US"><a href="#a18">《大方广佛华严经》节录</a></span></p>
<p align="center" style="text-align:center"><span lang="EN-US"><a href="#a19">《菩萨处胎经》节录</a></span></p>
<p align="center" style="text-align:center"><span lang="EN-US"><a href="#a20">《地藏菩萨本愿经》节录</a></span></p>
<p align="center" style="text-align:center"><span lang="EN-US"><a href="#a21">《佛说佛名经》节录</a></span></p>
<p align="center" style="text-align:center"><span lang="EN-US"><a href="#a22">《苏婆呼童子请问经》节录</a></span></p>
<p align="center" style="text-align:center"><span lang="EN-US"><a href="#a23">《受菩提心戒仪》节录</a></span></p>
<p align="center" style="text-align:center"><span lang="EN-US"><a href="#a24">《佛说灌顶经》节录</a></span></p>
<p align="center" style="text-align:center"><span lang="EN-US"><a href="#a25">《阿密哩多军吒利法》节录</a></span></p>
<p align="center" style="text-align:center"><span lang="EN-US"><a href="#a26">《像法决疑经》节录</a></span></p>
<p align="center" style="text-align:center"><span lang="EN-US"><a href="#a27">《大方广华严十恶品经》节录</a></span></p>
<p align="center" style="text-align:center"><span lang="EN-US"><a href="#a28">《普贤菩萨说证明经》节录</a></span></p>
<p align="center" style="text-align:center"><span lang="EN-US"><a href="#a29">《示所犯者瑜伽法镜经》节录</a></span></p>
<p align="center" style="text-align:center"><span lang="EN-US"><a href="#a30">《梵网经》节录</a></span></p>
<p align="center" style="text-align:center"><span lang="EN-US"><a href="#a31">《受十善戒经》节录</a></span></p>
<p align="center" style="text-align:center"><span lang="EN-US"><a href="#a32">《受五戒、八戒文》节录</a></span></p>
<p align="center" style="text-align:center"><span lang="EN-US"><a href="#a33">《弥沙塞部和醯五分律》节录</a></span></p>
<p align="center" style="text-align:center"><span lang="EN-US"><a href="#a34">《根本说一切有部毗奈耶杂事》节录</a></span></p>
<p align="center" style="text-align:center"><span lang="EN-US"><a href="#a35">《入楞伽经》节录</a></span></p>
<p align="center" style="text-align:center"><span lang="EN-US"><a href="#a36">《大佛顶首楞严经》节录</a></span></p>
<p align="center" style="text-align:center"><span lang="EN-US"><a href="#a37">《大般涅槃经》节录</a></span></p>
<p align="center" style="text-align:center"><span lang="EN-US"><a href="#a38">《大般涅槃经后分》节录</a></span></p>
<p align="center" style="text-align:center"><span lang="EN-US"><a href="#a39">《佛说大般泥洹经》节录</a></span></p>
<p align="center" style="text-align:center"><span lang="EN-US">&nbsp;</span></p>
<p><a name="a00"></a><span style="color:#333399">序言<span lang="EN-US"></span></span></p>
<p>素食是中国佛教徒特别殊胜的慈悲行仪之一，多年来中国大陆由于佛法不兴，其他佛教国家则是没有素食的文化，因而台湾佛教徒成为全世界最大的素食人口，从此可看出，台湾的佛教徒是很有福报的，不必为了吃素而困扰，从饮食当中就能日日守持不杀生戒。</p>
<p>由于食肉是间接伤害物命，而且是每天都会造作的恶业，所以持守素食可以说是佛弟子最基本的戒行，同时也不再累积新的杀业。因此，不杀生是培养慈悲心的第一步，实践不杀生又是以素食为最简单易行，呼吁大众千万不可忽视这小小善行，因为这个德行是能够成就菩提的大悲种子。</p>
<p>其实素食的起源甚早，在早期佛教经典，世尊四处游化，如果有居士欲供养佛陀，他们所准备的一定是‘蔬食’，而不是以肉食来供养佛陀及诸比丘。而且有许多的佛弟子见到当时印度某些外道吃素，都认为这是善良的德行，在世尊的默许下，也都持守素食，就连破僧的提婆达多也坚持断肉食。</p>
<p>虽然，在台湾以外的佛教国家，如西藏佛教，虽然较少素食，这也是因为在以前西藏高原环境、生态严苛（高原气候寒冷，日夜温差极大，难以种植蔬菜），对于果腹的食物没有选择余地，但是在许多密教仪轨里还是严格规定素食的。现在西藏佛教传到了台湾，有许多喇嘛、上师在台湾都入境随俗改变饮食，就连慈悲化身的达赖喇嘛也不只一次地在演讲中表示：‘佛教徒有能力吃素的，就应该素食。’而我们已经身在这世上最方便素食的地方，且为了现世利益、将来菩提，更应该从现在起持守素食。</p>
<p>素食的好处说之不尽，不但可以培养仁慈的心，养成柔和的性格和耐力，而且为求人类和平更要吃素。因为众生累劫以来所造的无数杀业就是世上上刀兵劫的业因，如果世界上每一个人都能秉著慈悲心，爱护一切生命，人人不起杀念、不杀生、不进杀业，自然就能免除世上刀兵劫。</p>
<p>因此，为了破除食荤、食肉的邪见，确立食素的正见，特于弘法之余，收录了《阿含》、《本缘》、《经集》、《律》、《密》等四十部经典中关于佛陀对于素食的种种开示（大小显密法门），期望佛弟子阅读本书后，能从中了解佛陀的本怀慈悲，并且亲身实践素食。</p>
<p>不仅如此，我们还要影响中国大陆，恢复素食的风气，更要让这美好的德行发扬光大，使其他国家的佛教徒认识到素食的重要与殊胜之处。持素的台湾佛教徒应责无旁贷作为全世界佛子的表率，这是一份责任，更是一份荣耀！</p>
<p align="right" style="text-align:right;text-indent:24.0pt;word-break:break-all">生命电视台台长<span>&nbsp;&nbsp;&nbsp;&nbsp;&nbsp; </span></p>
<p align="right" style="text-align:right;text-indent:24.0pt;word-break:break-all">中华印经协会理事长<span>&nbsp; </span></p>
<p align="right" style="text-align:right;text-indent:24.0pt;word-break:break-all">海涛<span>&nbsp; </span></p>
<p><a name="a01"></a><span style="color:#333399">一切智光明仙人慈心因缘不食肉经<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">译者失佚，今附秦录<span>&nbsp; </span></p>
<p>如是我闻：一时，佛住摩伽提国寂灭道场弥日女村自在天祠精舍。时有迦波利婆罗门子，名弥勒，躯体金色，三十二相，八十种好，放银光明，黄金校饰，如白银山，威光无量，来至佛所。尔时，世尊与千二百五十比丘经行杯中，又有结发梵志五百人等，遥见弥勒威仪庠序，相好清净五体投地如银山崩，成金花聚宝间厕，金花金台七宝为果，于台阁中，有妙音声而说偈言：</p>
<p>我见牟尼尊 面貌常清净</p>
<p>百福相奇特 世间无伦匹</p>
<p>烦恼垢永尽 智慧悉成满</p>
<p>一向常归命 身心无疲倦</p>
<p>故我以五体 欲得胜安乐</p>
<p>脱苦无所畏 敬礼释迦文</p>
<p></p>
<p>时，诸梵志见闻此事，白佛言：‘世尊！如此童子威仪庠序，光明无量，与佛无异，于何佛所初发道心？受持谁经？唯愿天尊为我解说。’</p>
<p>佛告式干梵志：‘汝今谛听，善思念之，吾当为汝分别解说，令汝欢喜。乃往过去无量无边阿僧祇劫时，有世界名胜花敷，佛号弥勒，恒以慈心四无量法教化一切。彼佛说经，名慈三昧光大悲海云，若有闻者，即得超越百亿万劫生死之罪，必得成佛，无有疑虑。时，彼国中有大婆罗门，名一切智光明，聪慧多智，广博众经，世间技艺六十四能无不综练。闻佛出世，说慈三昧光大悲海云经，即以世间一切义论难诘彼佛。尽其辞辩而不能屈，即便信伏为佛弟子，寻发阿褥多罗三藐三菩提心，而作是言：“我今于佛法中，诵持大慈三昧光大悲海云经，以此功德，愿于未来过算数劫，必得成佛，而号弥勒。” 于是舍家，即入深山，长发为相，修行梵行，八十岁中，少欲无事，乞食自活，诵持是经，一心除乱。’</p>
<p>彼时，世间有两星现，国王淫荒，慧星横流，连雨不止，洪水暴涨，仙人瑞坐，不得乞食，经历七日。时彼林中有五百白兔，有一兔王，母子二兽见于仙人七日不食，而作是言：“今此仙人为佛道故，不食多日，命不云远，法幢将崩，法海将竭，我今当为无大法令得久住，不惜身命。” 即告诸兔：“一切诸行皆悉无常，众生爱身，空生空死，未曾为法，我今欲为一切众生作大桥梁，令法久住，供养法师。”</p>
<p>尔时兔王即为群兔而说偈言：</p>
<p>若有畜生类 得闻诸佛名</p>
<p>永离三恶道 不生八难处</p>
<p>若闻法奉行 生处常值佛</p>
<p>信法无疑惑 归依贤圣僧</p>
<p>随顺诸戒行 如是疾得佛</p>
<p>必至大涅槃 常受无上乐</p>
<p>尔时兔王说此偈已，告诸兔言：“我今以身欲供养法，汝等宜当各各随喜，所以者何？我从多劫，丧身无数，三毒所使，为鸟兽形，唐生唐死，未曾为法，吾今欲为无上法故，弃舍身命，供养法师。” 时，山树神即积香薪，以火燃之。兔王母子围绕仙人足满七匝，自言：“大师！我今为法供养尊者。” 仙人告言：“汝是畜生，虽有慈心，何缘能办？” 兔白仙人：“我自以身供养仁者，为法久住，令诸众生得饶益故。”作此语已，即语其子：“汝可随意求觅水草，系心思维，正念三宝。” 尔时兔子闻母所说，跪白母言：“如尊所该无上大法，欲供养者，我亦愿乐。” 作此语已，自投火中，母随后入。当于菩萨舍身之时，天地大动，乃至色界及与诸天，皆雨天华，持用供养。肉熟之后，时山树神白仙人言：“兔王母子为供养故，投身火中，今肉已熟，汝可食之。” </p>
<p>时彼仙人闻树神语，悲不能言，以所诵经书置树叶，又说偈曰：</p>
<p>宁当燃身破眼目 不忍行杀食众生</p>
<p>诸佛所说慈悲经 彼经中说行慈者</p>
<p>宁破骨髓出头脑 不忍啖肉食众生</p>
<p>如佛所说食肉者 此人行慈不满足</p>
<p>常受短命多病身 迷没生死不成佛</p>
<p>时彼仙人说此偈已，因发誓言：“愿我世世不起杀想，恒不啖肉，入白光明慈三昧，乃至成佛，制断肉戒。” 作此语已，自投火坑，与兔并命。是时，天地六种震动，天神力故，树放光明，金色晃曜，照千国土。时彼国中诸人民等，见金色光从山树出，寻光来至，既见仙人及与二兔死在火中，见所说偈，并得佛经，持还上王。王闻此法，传告共宣，令闻此者，皆发无上正真道心。</p>
<p>佛告式干：‘汝今当知，尔时白兔王者，今现我身释迦文尼佛是。时兔儿者，今罗喉罗是。时诵经仙人者，今此众中婆罗门子弥勒菩萨摩诃萨是；我涅槃后五十六亿万岁，当于穰佉转轮圣王国土，华林园中金刚座处，龙华菩提树下得成佛道，转妙法轮。时五百群兔者，今摩诃迦叶五百比丘是。时二百五十山树神者，舍利弗目腱连等二百五十比丘是。时千国王，跋陀婆罗等千菩萨是。彼王国土诸人民等得闻经者，从我出世乃至楼至，于其中间受法弟子得道者是。’</p>
<p>佛告式干：‘菩萨求法，勤苦历劫，不惜身命，虽复从报受畜生身，常能为法不惜躯命，投于火坑，以身供养，使得超越九百万亿劫生死之罪，于是得在恒河沙等无量诸佛先，先弥勒前得成佛道，汝等云何不勤为法？’ 佛说是语时，式干等五百梵志求佛出家，佛言：善来！须发自落，即成沙门。佛为说法，豁然意解，成阿罗汉，八万诸天亦发阿褥多罗三藐三菩提心。时会大众闻佛所说，各各称赞菩萨所行。</p>
<p>舍利弗白佛言：‘时彼仙人投火坑已，为生何处？’ 佛告舍利弗：‘时彼仙人投火坑已，生于梵世，普为一切说大梵法，乃至成佛转大梵轮，所说经典亦名慈三昧光大悲海云。所制波罗提木叉，不行慈者名犯禁人，其食肉者犯于重禁，后身生处常饮热铜，至彼仙人得作佛时，如弥勒菩萨下生经说。’</p>
<p>尊者阿难闻佛所说，即从座起，偏袒右肩，右膝著地，合掌向佛，叉手长跪而白佛言：‘世尊！弥勒成佛所说戒法，乃以慈心制不食肉，（食肉者）为犯重禁，其奇甚特。’ 时会大众，异口同音皆共称赞彼国众生不食肉戒，愿生被国。世尊悉记，当得往生。</p>
<p>尊者阿难复白佛言：‘当何名此经？云何受持之？’ 佛告阿难：‘此法之要，名白兔王菩萨不惜身命为无上道，亦名一切智光明仙人慈心因缘不食肉经，如是受持。’ 尊者阿难及诸比丘闻佛所说，欢喜奉行。</p>
<p><a name="a02"></a><span style="color:#333399">佛说师子素驮娑王断肉经<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">大唐至相寺沙门智严译<span>&nbsp; </span></p>
<p>我忆过去无量劫<span>&nbsp;&nbsp;&nbsp; </span>有王名曰素驭娶</p>
<p>其王一时出游山<span>&nbsp;&nbsp;&nbsp; </span>群臣部从猎虫兽</p>
<p>忽违雷雹恶风起<span>&nbsp;&nbsp;&nbsp; </span>诸人分散悉惊惶</p>
<p>王独走入深山林<span>&nbsp;&nbsp;&nbsp; </span>临河苏息无人伴</p>
<p>牝母师子在山薮<span>&nbsp;&nbsp;&nbsp; </span>见王独坐逼王身</p>
<p>众生恶业风缘故<span>&nbsp;&nbsp;&nbsp; </span>转种地狱苦无量</p>
<p>王与师子夙因缘<span>&nbsp;&nbsp;&nbsp; </span>欲情俱起共交会</p>
<p>多劫食肉杀生者<span>&nbsp;&nbsp;&nbsp; </span>夙习故入师子胎</p>
<p>便生人身师子首<span>&nbsp;&nbsp;&nbsp; </span>斑足丈夫如默王</p>
<p>长成迅连甚猛利<span>&nbsp;&nbsp;&nbsp; </span>问母我是谁体胤</p>
<p>其母师子答子云<span>&nbsp;&nbsp;&nbsp; </span>汝父竭国素驮王</p>
<p>子用是已速往寻<span>&nbsp;&nbsp;&nbsp; </span>摩竭提国父三所</p>
<p>引现具启往因缘<span>&nbsp;&nbsp;&nbsp; </span>王闻自悟收为子</p>
<p>然为父王年老迈<span>&nbsp;&nbsp;&nbsp; </span>登楼册子立为王</p>
<p>号为师子素驮娶<span>&nbsp;&nbsp;&nbsp; </span>御殿朝政理臣民</p>
<p>师子展转恶习故<span>&nbsp;&nbsp;&nbsp; </span>多劫食肉害众生</p>
<p>虽居人王不食谷<span>&nbsp;&nbsp;&nbsp; </span>唯餐鸟兽水陆虫</p>
<p>供进杂肉时将至<span>&nbsp;&nbsp;&nbsp; </span>闼拔兽肉狗衔将</p>
<p>阙肉厨人惧王斩<span>&nbsp;&nbsp;&nbsp; </span>走出捕捉小婴孩</p>
<p>密截头项并手足<span>&nbsp;&nbsp;&nbsp; </span>全煮镬中供进王</p>
<p>王食其肉甚将美<span>&nbsp;&nbsp;&nbsp; </span>长嗜肉味状烧薪</p>
<p>王问食官是何肉<span>&nbsp;&nbsp;&nbsp; </span>食官惶怖具启王</p>
<p>王赦其罪勿忧愁<span>&nbsp;&nbsp;&nbsp; </span>每日供进是肉来</p>
<p>厨人既承大王教<span>&nbsp;&nbsp;&nbsp; </span>变服每日盗他儿</p>
<p>积年窃盗他男女<span>&nbsp;&nbsp;&nbsp; </span>如行罗刹复如鹰</p>
<p>国内人民并持服<span>&nbsp;&nbsp;&nbsp; </span>为失子息各慞惶</p>
<p>两两执手互相问<span>&nbsp;&nbsp;&nbsp; </span>气噎无处告皇天</p>
<p>邑人守补获其贼<span>&nbsp;&nbsp;&nbsp; </span>厨贼诉云不自由</p>
<p>国人闻此启谏王<span>&nbsp;&nbsp;&nbsp; </span>王闻忿怒大嗔责</p>
<p>此日令密进孩肉<span>&nbsp;&nbsp;&nbsp; </span>从今每日料一人</p>
<p>亲戚臣民次第食<span>&nbsp;&nbsp;&nbsp; </span>如羊拦内被牵将</p>
<p>阖国绝望无控告<span>&nbsp;&nbsp;&nbsp; </span>普集王衙欲除君</p>
<p>王上高台祈神鬼<span>&nbsp;&nbsp;&nbsp; </span>请翅飞腾免斯难</p>
<p>若得翅飞取诸方<span>&nbsp;&nbsp;&nbsp; </span>百国王头祭山神</p>
<p>师子猛兽恶习故<span>&nbsp;&nbsp;&nbsp; </span>立得翅飞接诸王</p>
<p>囚絷高峰峻岩上<span>&nbsp;&nbsp;&nbsp; </span>已得九十九国王</p>
<p>惟少一王拟当祭<span>&nbsp;&nbsp;&nbsp; </span>师子而下更寻求</p>
<p>于时王舍菩萨王<span>&nbsp;&nbsp;&nbsp; </span>号为闻月园苑浴</p>
<p>师子见王坐玉碇<span>&nbsp;&nbsp;&nbsp; </span>下捉右臂欲擒将</p>
<p>尔时闻月王悲泣<span>&nbsp;&nbsp;&nbsp; </span>师子问王何故啼</p>
<p>我用大王勇猛智<span>&nbsp;&nbsp;&nbsp; </span>菩萨不顾身命财</p>
<p>若也如是当应忍<span>&nbsp;&nbsp;&nbsp; </span>何得苦忧不自由</p>
<p>闻月答王师子云<span>&nbsp;&nbsp;&nbsp; </span>一切忧苦不过慈</p>
<p>修行菩萨大慈悲<span>&nbsp;&nbsp;&nbsp; </span>我今忧彼百国王</p>
<p>一生豪贵主天下<span>&nbsp;&nbsp;&nbsp; </span>今日囚絷命欲终</p>
<p>我又百国求佛法<span>&nbsp;&nbsp;&nbsp; </span>请得法师远方来</p>
<p>未及听法亲授教<span>&nbsp;&nbsp;&nbsp; </span>国人渴仰未曾闻</p>
<p>汝舍施我一七日<span>&nbsp;&nbsp;&nbsp; </span>供养三宝听法音</p>
<p>集会群臣嘱累法<span>&nbsp;&nbsp;&nbsp; </span>八日当自迎大王</p>
<p>以其菩萨无诈妄<span>&nbsp;&nbsp;&nbsp; </span>师子许王七日期</p>
<p>八日闻月出城迎<span>&nbsp;&nbsp;&nbsp; </span>拾身施待师子王</p>
<p>于时师子如云现<span>&nbsp;&nbsp;&nbsp; </span>擒接闻月对众将</p>
<p>师子问王可无畏<span>&nbsp;&nbsp;&nbsp; </span>敢出我前如兽王</p>
<p>闻月答王师子言<span>&nbsp;&nbsp;&nbsp; </span>是身虚假施大王</p>
<p>宁舍百千身命财<span>&nbsp;&nbsp;&nbsp; </span>不犯前言失汝期</p>
<p>和颜悦色方便语<span>&nbsp;&nbsp;&nbsp; </span>听我少时说因缘</p>
<p>汝欲祭祀邪神鬼<span>&nbsp;&nbsp;&nbsp; </span>诸部善神与汝殃</p>
<p>十方佛刹诸贤圣<span>&nbsp;&nbsp;&nbsp; </span>多劫汝不更闻名</p>
<p>是身虚假合因缘<span>&nbsp;&nbsp;&nbsp; </span>命若电光无停住</p>
<p>五根六识无人我<span>&nbsp;&nbsp;&nbsp; </span>眼耳鼻舌触为因</p>
<p>如幻变化见众像<span>&nbsp;&nbsp;&nbsp; </span>众生妄想执为真</p>
<p>从头至足验此躯<span>&nbsp;&nbsp;&nbsp; </span>无有一事是常住</p>
<p>如水中泡刹那灭<span>&nbsp;&nbsp;&nbsp; </span>老病死苦亦无常</p>
<p>汝今唯肉养其身<span>&nbsp;&nbsp;&nbsp; </span>究竟无依无善路</p>
<p>杀生无量食啖肉<span>&nbsp;&nbsp;&nbsp; </span>展转受苦恶道中</p>
<p>尔时闻月无量偈<span>&nbsp;&nbsp;&nbsp; </span>劝化师子素驮王</p>
<p>师子闻已渐回心<span>&nbsp;&nbsp;&nbsp; </span>听闻无我实相体</p>
<p>师子问王如何计<span>&nbsp;&nbsp;&nbsp; </span>祭祀无罪得神欢</p>
<p>闻月答云办素味<span>&nbsp;&nbsp;&nbsp; </span>无辜净食祭祀天</p>
<p>师子依命祭山神<span>&nbsp;&nbsp;&nbsp; </span>舍身施与闻月王</p>
<p>山中囚禁诸王者<span>&nbsp;&nbsp;&nbsp; </span>并皆付嘱闻月将</p>
<p>闻月各引还本国<span>&nbsp;&nbsp;&nbsp; </span>依旧安置理人民</p>
<p>并将师子素驮王<span>&nbsp;&nbsp;&nbsp; </span>摩竭提国坐本宫</p>
<p>和合诸臣及万姓<span>&nbsp;&nbsp;&nbsp; </span>阖国断肉不杀生</p>
<p>尔时闻月发大愿<span>&nbsp;&nbsp;&nbsp; </span>愿我成等正觉时</p>
<p>解脱一切普含生<span>&nbsp;&nbsp;&nbsp; </span>此等诸王同成佛</p>
<p>所授师子王妙法<span>&nbsp;&nbsp;&nbsp; </span>愿其重罪得云销</p>
<p>又念过去阿僧祇劫，释提桓因处忉利宫，以于过去食肉余习，变身为鹰而逐于鸽。我时作王名曰尸毗，憨念其鸽，秤身割肉，代鸽偿命。尸毗王者，我身是也，后当作王名曰闻片。其时帝释化为鹰者，后当作王师子素驮。释试我故尚生恶道，况余众生无惭专杀，食啖血肉无止足时。一切众生从无始来，靡不曾作父母亲属，易生鸟兽如何忍食！夫食肉者，历劫之中生于鸟兽，食他血肉展转偿命。若生人间专杀嗜肉，死堕阿鼻无时暂息；若人能断一生食肉，乃至成佛无由再食。</p>
<p><a name="a03"></a><span style="color:#333399">般泥洹径（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">失译<span>&nbsp; </span></p>
<p>‘从今日始，身自归佛、自归道法、自归圣众。</p>
<p>受清信戒：身不杀、不妄取、不淫欲、不欺伪、</p>
<p>不饮酒、不啖肉，不敢有犯！’</p>
<p><a name="a04"></a><span style="color:#333399">分别善恶报应经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">唐天息灾奉诏译<span>&nbsp; </span></p>
<p>复云何业获报人间？</p>
<p>何等十业？有十种业。</p>
<p>一、离杀生。<span>&nbsp; </span>二、离不与取。三、离非梵行。</p>
<p>四、离虚诳语。 五、离杂秽语。六、无离间语。</p>
<p>七、离粗恶语。 八、离饮酒食肉。九、离痴闇。</p>
<p>十、离邪见，谛信三宝。。修如是等十种耎业，获报人间。</p>
<p><a name="a05"></a><span style="color:#333399">央掘魔罗经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">刘宋天竺三藏法师求那跋陀罗详<span>&nbsp; </span></p>
<p>上座迦叶弃舍种种甘膳之食，舍肉味食，受持修行不食肉法；家家乞食，不恶恶想；始终常一，苦乐无变。其所乞处有种种人，或言无者、或骂辱者，答言安乐，然后舍去，心不倾动。</p>
<p>文殊师利白佛言：‘世尊！因如来藏故，诸佛不食肉耶？’</p>
<p>佛言：‘如是！一切众生无始生死生生轮转，无非父母、兄弟、姊妹。犹如伎儿变易无常，自肉、他肉则是一肉，是故诸佛悉不食肉。复次文殊师利！一切众生界、我界即是一界，所食之肉即是一肉，是故诸佛悉不食肉。’</p>
<p>文殊师利白佛言：‘世尊！珂贝、蜡蜜、皮革、缯绵，非自界肉耶？’</p>
<p>佛告文殊师利：‘勿作是语！如来远离一切世间。如来不食。若言习近世间物者，无有是处。若习近者是方便法，若物展转来者则可习近，若物所出处不可习近，若展转来离杀者手则可习近。’</p>
<p>文殊师利白佛言：‘今此城中有一皮师能作革屣，有人买施，是展转来佛当受不？复次世尊！若自死牛，牛主从旃陀罗取皮，持付皮师使作革屣施持戒人，此展转来可习近不？’</p>
<p>佛告文殊师利：‘若自死牛，牛主持皮用作革屣，施持戒人为应受不？若不受者是比丘法；若受者非悲然不破戒。’</p>
<p>文殊师利白佛言：‘世尊！世间久来亦自立不食肉。’</p>
<p>佛告文殊师利：‘若世间有随顺佛语者，当知皆是佛语。’</p>
<p>文殊师利白佛言：‘世尊！世间亦说有解脱，然彼解脱非解脱，唯佛法是解脱；亦有出家而非出家，唯有佛法是出家。世尊！世间亦说我不食肉，彼等无我亦无不食肉。唯世尊法中，有我决定不食肉。’</p>
<p><a name="a06"></a><span style="color:#333399">贤愚经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">元魏凉州沙门慧觉等在高昌郡译<span>&nbsp; </span></p>
<p>尔时笃信优婆塞闻婆罗门骂佛、法、僧，忧愁不乐，往世尊所，头面礼足。世尊告曰：‘汝等何故，愁惨不乐？’自言：‘世尊！有一婆罗门于多人处，高声唱言骂佛、法、僧：“昔班足王食啖人肉，今沙门释子食啖人肉，亦复如是。”愿佛、世尊敕诸比丘莫食人肉！’</p>
<p>尔时世尊以是事故，集比丘僧，呼病比丘。时病比丘闻世尊教，心怀喜踊：‘世尊大慈，乃流及我。’身虽羸瘦，自力而来。到已礼足，却坐一面。佛言：‘贵子！汝何所患？’比丘自言：‘为病所恼。今见世尊，小得瘳降。’世尊又问：‘今日汝何所食？’答言：‘今日食肉汁食。’佛言：‘所食是新肉为干肉乎？’答言：‘新肉。天竺国热肉不经宿，所食若新、若干。’‘善男子！汝食肉时，为问净不净不？’答言：‘世尊！我病困久，得便食之，实不问也。’佛言：‘比丘！汝云何乃受不净食？比丘之法，檀越与食，应先间之，此是何肉？檀越若言此是净肉，应重观察，可信应食。若不可信，便不可食。’尔时世尊即制比丘，诸不净肉皆不应食，若见闻疑，三不净肉亦不应食，如是分别应不应食。</p>
<p>时优婆夷闻佛、世尊正由我故，制诸比丘不得食肉，生大苦恼，以缘于己，永令比丘不食肉故。即语失言：‘若能为我请佛及僧明日来此，设供养者，甚善！若其不能，我当舍命。我乃自以身肉施人，汝有何悔，乃起是事！’此婆罗门素于三宝，无信敬心，闻妻是语，以其妻故，入林趣佛。至佛所已，即言：‘瞿云沙门及诸弟子，当受我请明日舍食。’佛默然受。时婆罗门知佛受请，还家语妻：‘沙门瞿昙已受汝请。’时优婆夷即敕家内办种种食、香花、坐具。明日时到，遣人林中，往白世尊：‘食具已办，唯圣知时。’</p>
<p>佛与比丘著衣持钵，往至其家，就座而坐，坐已问婆罗门：‘摩诃斯那今何所在？’答言：‘病在某房。’佛言：‘唤来！’时婆罗门即往告言：‘汝师呼汝！’即曰：‘我摩诃斯那，礼佛、法、僧足。我有病苦，不任起居。’其夫往白佛言：‘优波斯那礼佛、法、僧足。我有病苦，不任起往。’佛告阿难：‘汝往告优波斯那，汝起见佛。’阿难即往，告优波斯那：‘世尊呼汝！汝可往见。’时优波斯那即于卧上合掌自言：‘我今礼佛、法、僧，思见世尊如饥须食、如渴须饮、如寒思温、如热思凉、如失道得道。我思见佛，亦复如是。心虽欲住，身不肯随。’阿难还白佛，如优波斯那所说。佛敕阿难，并床舆来。阿难奉教，使人舆来，到于佛前。尔时如来放大光明，诸遇佛光触其身者，狂者得正、乱者得定、病者得愈。时优波斯那遇佛光已，苦痛即除。尔时舍神以水洗疮、以药涂之，平复如故。时优波斯那即起下床，千执金瓶，自行澡水，下种种食，色香味具。佛食已，澡手洗钵。为摩诃斯那说微妙法，所谓布施持戒、人天果报、生死过患、贪欲为害、出离灭乐、十二因缘轮转不息。时优波斯那闻佛所说得断悭嫉，成阿那含道。家内眷属悉受五戒，其婆罗门舍离邪见，信敬三宝，受优婆塞戒。时会四众，有得须陀洹者，有得斯陀含、阿那含、阿罗汉者，有发大道心者，一切大小莫不欢喜。</p>
<p>时有众人畏生死者，各作是念：‘今此女人乃能如是自割身肉以供沙门，甚为奇特！我等若舍聚落、田宅岂足为难！’便各弃舍聚落、家属，出家求道，勤修精进，断诸结漏，成阿罗汉道。时此聚落佛法信行广阐流布。以是缘故，有强志者，乃至女人读诵经法，不惜身肉，得诸道果，况于丈夫勤心道业，当不成者乎？是因缘故，诸善男子：当勤善法，长于生死，便得结使微薄，离于生死，虽于此末法之中不能得度，缘此功德，当于人天受无穷福。弥勒世尊不久五十六亿十千万岁，来此成佛，当为汝等广说妙法。汝于其中随愿所求成三乘道，悉得解脱顶戴奉行。</p>
<p><a name="a07"></a><span style="color:#333399">大乘宝云经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">梁扶南三藏曼陀罗仙共僧伽婆罗译<span>&nbsp; </span></p>
<p>菩萨摩诃萨住尸陀林，恒兴慈悲，怜憨众生；持戒清净，具足威仪；恒习素食，支持活命。所以者何？善男子！是尸陀林有诸非人依止中住，食人血肉。若见菩萨食鱼、肉者，而起恶心来相触恼。</p>
<p><a name="a08"></a><span style="color:#333399">饿鬼报应经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">失译<span>&nbsp; </span></p>
<p>一鬼问言：‘我生男女，悉皆端正，而皆早死，念之断绝，何罪所致？’</p>
<p>答言：‘汝为人时，见人杀生，助其欢喜，共啖其内。杀故短命，喜故痛毒，今受花报果在地狱。’</p>
<p><a name="a09"></a><span style="color:#333399">圣持世陀罗尼经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">宋三藏施护奉诏译<span>&nbsp; </span></p>
<p>佛告持世：‘若复有人，素食梵行，断食酒肉，日夜恒诵，获大富贵。’</p>
<p><a name="a10"></a><span style="color:#333399">大乘本生心地观经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">大唐罽宾国三藏般若等奉诏译<span>&nbsp; </span></p>
<p>弥勒菩萨法王子<span>&nbsp;&nbsp;&nbsp; </span>从初发心不食肉</p>
<p>以是因缘名慈氏<span>&nbsp;&nbsp;&nbsp; </span>为欲成熟诸众生</p>
<p><a name="a11"></a><span style="color:#333399">大方等无想经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">北凉天竺三藏昙无谶译<span>&nbsp; </span></p>
<p>‘云何得惭愧？云何得好身？云何复能得众所爱敬身？云何得不贪？云何得不嗔？云何能得微妙光明？云何得正性？云何得自在？云何能得大众眷属？云何能得不坏眷属？不退、不失、不贪饮食；常修知足，终不食肉；于诸众生常生爱心，常为世间之所恭敬，得名一切大施之主、得名大力、得名健行。大慈、大悲、大舍、大喜、大慧总持，随顺世间，为安世间，为乐世间。’</p>
<p><a name="a12"></a><span style="color:#333399">佛说处处经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">后汉沙门安世高译<span>&nbsp; </span></p>
<p>佛言：‘阿罗汉不食肉者，计畜生从头至足，各自有字，无有肉名；辟支佛计本精所作不净故不食肉；佛计一切天下皆空无所有，有便灭，灭复生，要归空故，为无所有。’</p>
<p>诸弟子闻经欢喜，为佛作礼而去。</p>
<p><a name="a13"></a><span style="color:#333399">佛说佛医经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">吴沙门竺律炎共支越译<span>&nbsp; </span></p>
<p>人食肉譬如食其子，诸畜生皆为我作父母、兄弟、妻子，不可数。亦有六因缘不得食肉：一者，莫自杀；二者，莫教杀；三者，莫与杀同心；四者，见杀；五者，闻杀：六者，疑为我故杀。无是人意得食肉，不食者有六疑。人能不食肉者，得不惊怖福。</p>
<p><a name="a14"></a><span style="color:#333399">佛说地藏菩萨陀罗尼经（节录）<span lang="EN-US"></span></span></p>
<p>佛告阿难：‘若有众生临当形戮、杻械百锁、疾病困苦、鬼魅所著者，一心敬礼地藏菩萨称名，至心诵持此咒，忏悔根本重罪，发菩提心。从今始以尽未来际，不杀、不盛、不淫、不妄语、不饮酒、不食肉、不食五辛，受三聚戒，何等为三？摄善法戒、摄众生戒、摄律仪戒，乃至菩提归命三宝众，不归依九十六种外道邪法。’</p>
<p><a name="a15"></a><span style="color:#333399">菩萨善戒经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">刘宋罽宾三藏求那跋摩译<span>&nbsp; </span></p>
<p>菩萨摩诃萨发菩提心不失正念，放诸众生不起害心，不食肉，不欺诳，常以善法教化众生。众生不受、不废、不愁，能自调伏，亦能调他。随其所化众生之处，皆悉能令滋长福业。若以客尘烦恼因缘，堕三恶道，能速得出，虽同受苦，不生楚毒。见受苦者，心生悲愍。菩萨初发菩提心者，成就如是无量功德。</p>
<p>菩萨摩诃萨为破众生种种恶故，受持神咒，读诵通利，利益众生。为咒术故受持五法：一者，不食肉。二者，不饮酒。三者，不食五辛。四者，不淫；五者，不净之家不在中食。菩萨具足如是五法，能大利益无量众生，诸恶鬼神、诸毒、诸病无不能治。</p>
<p><a name="a16"></a><span style="color:#333399">文殊师利问经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">梁扶南三藏僧伽婆罗译<span>&nbsp; </span></p>
<p>尔时文殊师利复白佛言：‘世尊！若得食肉者，《象龟经》、《大云经》、《指鬘经》、《楞伽经》等诸经，何故悉断？’佛告文殊师利：‘如深广江不见彼岸，若无因缘则不得渡，若有因缘汝当渡不？’文殊师利白佛言：‘世尊！我当渡，我当渡！或以船、或以筏、或以余物。’佛复告文殊师利：‘以众生无慈悲力怀杀害意，为此因缘故断食肉。文殊师利！有众生乐粪扫衣，我说粪扫衣。如是乞食、树下坐、露地坐、阿兰若、冢间、一食、过时不食、遇得住处、三衣等，为教化彼，我说头陀。如是文殊师利！若众生有杀害心，为彼心故当生无数罪过，是故我断肉；若能不怀害心，大慈悲心为教化一切众生故无有过罪。不得啖蒜，若有因缘得啖，若合药治病则得用；不得饮酒，若合药医师所说多药相和，少酒多药得用；不得服油及涂身等，若有因缘得用，得用乳酪、生酥、熟酥、醍醐。我先啖乳糜，为风痰冷故。’佛说此祇夜：</p>
<p>若身覆是善<span>&nbsp;&nbsp;&nbsp; </span>心口覆亦然</p>
<p>一切处所覆<span>&nbsp;&nbsp;&nbsp; </span>菩萨所应行</p>
<p><a name="a17"></a><span style="color:#333399">大庄严论经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">马鸣菩萨造<span>&nbsp; </span>姚秦三藏法师鸠摩罗什译&nbsp; </p>
<p>此婆罗门无有智慧，不别贤愚，供事极苦，是以我今不宜亲昵，亦不应疏。何以故？事愚人苦不解供事亦名为苦。种种方便其相习近，渐相体信得与言语。尔时比丘问婆罗门：‘汝今何故举手向日，卧灰土上，裸形啖草，昼夜不卧，翘足而立？行此苦行为何所求？’婆罗门答曰：‘我求国王。’此婆罗门于后少时身遇病患，往问医师疗疾之方。医师报言：‘宜须食肉。’于是婆罗门语比丘言：‘汝可为我至檀越家乞索少肉，以疗我疾。’于时比丘作是思惟：‘我今化彼正是其时。’作是念已，化为一羊系著其边。婆罗门问比丘言：‘汝为索肉今在何处？’比丘答言：‘羊即是肉。’婆罗门大生嗔恚而作是言：‘我宁杀羊而食肉耶！’</p>
<p>于是比丘说偈答言：</p>
<p>汝今怜一羊<span>&nbsp; </span>犹尚不欲杀</p>
<p>后若为国王<span>&nbsp; </span>牛羊与猪豕</p>
<p>鸡犬及野兽<span>&nbsp; </span>杀害无有量</p>
<p>汝在御座上<span>&nbsp; </span>厨宰供汝食</p>
<p>汝若嗔恚时<span>&nbsp; </span>当言斩彼头</p>
<p>或言截手足<span>&nbsp; </span>又时教挑目</p>
<p>汝今怜一羊<span>&nbsp; </span>方欲多杀害</p>
<p>若实有悲心<span>&nbsp; </span>宜舍求王意</p>
<p>如人临刑戮<span>&nbsp; </span>畏苦多饮酒</p>
<p>华林极敷荣<span>&nbsp; </span>猛火将欲焚</p>
<p>又如著金锁<span>&nbsp; </span>虽好能系缚</p>
<p>王位亦如是<span>&nbsp; </span>恒有恐惧心</p>
<p>威力诸侍从<span>&nbsp; </span>庄严以珍宝</p>
<p>不见后过患<span>&nbsp; </span>凡夫贪愿求</p>
<p>既得造诸恶<span>&nbsp; </span>坠堕三恶道</p>
<p>如蛾贪火色<span>&nbsp; </span>投中自燋灭</p>
<p>虽有五欲乐<span>&nbsp; </span>名称普闻知</p>
<p>恒多怀恐惧<span>&nbsp; </span>忧苦患极深</p>
<p>犹如捉毒蛇<span>&nbsp; </span>逆风持炬火</p>
<p>不舍危害至<span>&nbsp; </span>亦如临死苦</p>
<p>王者游出时<span>&nbsp; </span>顶上戴天冠</p>
<p>众宝自璎珞<span>&nbsp; </span>上妙庄严服</p>
<p>名马众宝车<span>&nbsp; </span>乘之出游巡</p>
<p>道从数百千<span>&nbsp; </span>威势极炽盈</p>
<p>若有寇敌时<span>&nbsp; </span>宝铠自严身</p>
<p>胜则多杀害<span>&nbsp; </span>负则失身命</p>
<p>妙香以涂身<span>&nbsp; </span>上服以香熏</p>
<p>所食诸肴膳<span>&nbsp; </span>百味恣其口</p>
<p>所须皆随意<span>&nbsp; </span>无有违逆者</p>
<p>行来若坐卧<span>&nbsp; </span>举动悉疑畏</p>
<p>亲友亦不信<span>&nbsp; </span>虽复为亲支</p>
<p>恒有厄惧心<span>&nbsp; </span>云何名为乐</p>
<p>如鱼吞钩饵<span>&nbsp; </span>如蜜涂利刀</p>
<p>亦如网罗襁<span>&nbsp; </span>鱼兽贪其味</p>
<p>不旦后苦患<span>&nbsp; </span>贵富亦如是</p>
<p>终受地狱苦<span>&nbsp; </span>地狱垣墙壁</p>
<p>屋地皆炽然<span>&nbsp; </span>罪人在其中</p>
<p>火出自烧身<span>&nbsp; </span>受苦无有量</p>
<p>汝当自思惟<span>&nbsp; </span>所为乐既少</p>
<p>众苦患甚多<span>&nbsp; </span>是故应念苦</p>
<p>莫求贵自在<span>&nbsp; </span>舍汝愿求心</p>
<p>唯有求解脱<span>&nbsp; </span>众苦悉消除</p>
<p>婆罗门闻是偈已默然不答，合掌向比丘自言：‘尊者！善有辩才开悟我心，设使得彼三十三天王者亦不甘乐。’</p>
<p>即说偈言：</p>
<p>善意巧方便<span>&nbsp; </span>明智能观察</p>
<p>为我除邪愿<span>&nbsp; </span>示导正真路</p>
<p>善友当如是<span>&nbsp; </span>世间所称赞</p>
<p>常应近是友<span>&nbsp; </span>无有诤恼患</p>
<p>善导我心意<span>&nbsp; </span>回邪入正道</p>
<p>示我善恶相<span>&nbsp; </span>令得于解脱</p>
<p><a name="a18"></a><span style="color:#333399">大方广佛华严经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">唐罽宾国三藏般若奉诏译<span>&nbsp; </span></p>
<p>善男子！若诸菩萨住冢间时，于诸众生恒住慈心及利益心，坚持净戒，摄护威仪，澡洁其身，不应食肉。何以故？止住寒林，应防二过：一、离外道所讥毁故。二、离非人得其便故。</p>
<p><a name="a19"></a><span style="color:#333399">菩萨处胎经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">姚秦凉州沙门竺佛念译<span>&nbsp; </span></p>
<p>佛告白在菩萨曰：‘汝今举目西看，见师子王列住西面，以常六事时立不动，毛色纯白，胸臆方正，皆由先身德行福报。虽受畜身，分别善恶；足蹈莲花，尘垢不染；终不杀生、食肉、饮血；师子一吼，飞落走伏。斯亦五戒，不犯三过，故获斯报，虽堕畜生，转身成道。’</p>
<p><a name="a20"></a><span style="color:#333399">地藏菩萨本愿经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">唐于阗国三藏沙门实叉难陀译<span>&nbsp; </span></p>
<p>说是语时，会中有一鬼王，名曰主命，白佛言：‘世尊！我本业缘，主阎浮人命，生时死时，我皆主之。在我本愿，甚欲利益。自是众生不会我意，致令生死俱不得安。何以故？是阎浮提人初生之时，不问男女，或欲生时，但作善事，增益舍宅，自令土地无量欢喜，拥护子母，得大安乐，利益眷属。或已生下，慎勿杀害，取诸鲜味供给产母，及广聚眷属，饮酒食肉，歌乐弦管，能令子母不得安乐。何以故？是产难时，有无数恶鬼及魍魉精魅欲食腥血。是我早令舍宅土地灵只荷护子母，使令安乐而得利益。如是之人，见安乐故，便合设福，答诸土地。翻为杀害，集聚眷属。以是之故，犯殃自受，子母俱损。又阎浮提临命终人，不问善恶，我欲令是命终之人，不落恶道，何况自修善根增我力故。是阎浮提行善之人，临命终时，亦有百千恶道鬼神，或变作父母，乃至诸眷属，引接亡人，令落恶道，何况本造恶者。世尊！如是阎浮提男子、女人临命终时，神识惛昧，不辨善恶，乃至眼耳更无见闻。是诸眷属，当须设大供养，转读尊经，念佛菩萨名号。如是善缘，能令亡者离诸恶道，诸魔鬼神悉皆退散。世尊！一切众生临命终时，若得闻一佛名、一菩萨名，或大乘经典一句一偈。我观如是辈人，除五无间杀害之罪，小小恶业合堕恶趣者，寻即解脱。’</p>
<p><a name="a21"></a><span style="color:#333399">佛说佛名经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">元魏三藏北天竺法师菩提留支译<span>&nbsp; </span></p>
<p>宝达顷前更入一地狱，名曰飞刀地狱，其地狱纵广十五由旬，铁壁周匝，铁网覆上，其城四角，火风猛利，来吹铁山。其山相磨则成利刀，其刀两刃亦如锋铓。虚空銝銝旋旋亦如雷声，刀刀相钹亦如霹雳。从空而来，刺罪人头，从头而入，足下而出；从背上入，胸前而出，左出右入，烟火俱然。一日一夜受罪万端，千生千死，万生万死。若得为人，身生恶疮，遍体周匝。</p>
<p>宝达问曰：‘此诸沙门作何等行受如是苦？’</p>
<p>马头罗刹答曰：‘此诸沙门受佛净戒而不净持，心无慈心，饮酒食肉言无罪报。食肉之罪，理不可恕，以是因缘故受此罪。’宝达菩萨闻之悲泣而去。</p>
<p><a name="a22"></a><span style="color:#333399">苏婆呼童子请问经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">唐天竺三藏输波迦罗译<span>&nbsp; </span></p>
<p>若有持诵一切真言法，先放诸佛深起敬心，次发无上菩提之心，为度众生广发大愿，远离贪、痴、憍、慢等业。复于三宝深生珍重，亦应虔诚遵崇大金刚部，当须远离杀、盗、邪淫、妄言、绮语、恶口、两舌，亦不饮酒及以食肉。</p>
<p>复次苏婆呼童子，持诵之者，于四威仪，常须作意，勿使身心高戏躁动，失其志节。不得拍手、音乐、歌舞、婚礼、博戏及往观看，亦不毁谤在家，及行谄曲言辞，说人长短，非时睡眠，无义谈话，寻学文章及诸邪法。嗔恚忿恨，悭贪憍慢，放逸懈怠，皆须远离，亦不饮酒及以食肉。</p>
<p><a name="a23"></a><span style="color:#333399">受菩提心戒仪（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">三藏沙门不空译<span>&nbsp; </span></p>
<p>（最上乘教受发菩提心戒忏悔文）</p>
<p>弟子某甲等，自从过去无始已来乃至今日，贪、嗔、痴等种种烦恼，及忿恨等诸随烦恼，恼乱身心，广作一切身业不善：杀、盗、邪淫；口业不善：妄言、绮语、恶口、两舌；意业不善：贪、嗔、邪见。种种烦恼，无始相续缠染其心，令身、口、意造罪无量，或杀父母，杀阿罗汉，出佛身血，被和合僧，毁谤三宝，打缚众生，破斋、破戒，饮酒、食肉及食五辛，如是等罪无量无边，不可忆知。今日诚心发露忏悔，一忏已后，永断相续更不敢造。唯愿十方一切诸佛、诸大菩萨加持护念，能令我等罪障销灭！</p>
<p><a name="a24"></a><span style="color:#333399">佛说灌顶经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">东晋天竺三藏帛尸梨蜜多罗译<span>&nbsp; </span></p>
<p>阿难又言：‘诸四辈弟子！若有国土有疾厄者，横为邪神、诸恶龙辈及诸山精衔火烧人，又吐恶毒气侵陵万姓，有此灾变不吉祥时，当澡嗽口齿，清净受行斋戒，不食五辛，不得饮酒、啖肉。当礼敬十方诸佛，悬缯旛盖，请召众僧，一日七遍转是《召龙大神咒经》，邪气云除，众善集身。解释病者，热毒消除，病苦得愈，得吉祥福。’</p>
<p><a name="a25"></a><span style="color:#333399">阿密哩多军吒利法（节录）<span lang="EN-US"></span></span></p>
<p>善男子！ 汝等当从今已后得人菩萨位数，应知佛子等从今已后乃至命终，不得妄语，乃至被断命根亦不得妄语，不得杀生，不得邪淫，不得嗔恚、嫉妒、悭吝、贪惜，不得憍慢，不得起杀害心。观一切众生如自身相，放诸众生起慈悲心利益，亦不得饮酒及诸杂酒等。一切诸佛所不行者，亦不应行之。孝顺父母，不得邪心观他人恶，亦不得偷盗，不得与贼为伴，亦莫教他起贪嗔，亦不得食肉，不得食五辛，一切臭秽物并不得食，乃至坐菩提座。</p>
<p>今受法了，乃至一生不得妄语，不得杀生、偷盗，酒、肉、五辛等并不得食。若病时医人教药分要，无药能治者，任意少食，莫自杀，教他杀，先自死充药分。若国王旧来食肉者，自死肉任意吃。不入坛者尚不得食肉，何况入菩萨位者，是一切众生所做止处，能与一切众生无畏，一切鬼神大威德者常当拥护。</p>
<p><a name="a26"></a><span style="color:#333399">像法决疑经（节录）<span lang="EN-US"></span></span></p>
<p>（善男子！）未来世中诸恶比丘不解我意，各执己见，迭相是非，破灭我法。诸恶比丘亦复在座演说经法，不达我深意，随文取义，违背实相无上真法。</p>
<p>口常自叹：“我所说义，应著佛意。”其余法师诳惑道俗，作是语者，永沈苦海。</p>
<p>诸恶比丘见他修定，复作是言：“此人愚痴犹如株兀，不觉经论何所修行。”作是语者，殃咎累劫。诸恶比丘为名利故，迭相毁呰。</p>
<p>诸恶比丘或有修福不依经论，自逐己见，以非为是，不能分别是邪是正，遍向道俗作如是言：‘我能知是，我能见是。’‘当知此人速灭我法。’诸恶比丘亦复持律，于毗尼藏不达深义便作是言：‘毗尼藏中佛听食肉。’</p>
<p>善男子！我若解说食肉义者，声闻、缘觉及下地菩萨之所迷闷，凡夫比丘闻之诽谤故。毗尼藏听食肉者，皆是不可思议。善男子！我从初成道乃至今日，所有弟子处处受肉食者，凡夫之人实见食肉。复有众生见诸比丘示现食肉，复有众生知诸比丘食肉之时，深入无量诸对治门：无量比丘断上烦恼；无量比丘断中烦恼：无量比丘断下烦恼；无量比丘度脱众生令入佛道。如来教化不可思议！我从成佛已来，我诸弟子未曾食啖众生肉也。我于毗尼中听食肉者，定知此肉不从四大生，不从胎生、不从卵生、不从湿生、不从化生、不与识合、不与命合，当知世间都无此肉。善男子！未来世中诸恶比丘在在处处讲说经律，随文取义，不知如来隐覆秘密。善男子！佛出于世令诸弟子食众生肉者，无有是处。若食肉者，何名大悲！</p>
<p><a name="a27"></a><span style="color:#333399">大方广华严十恶品经（节录）<span lang="EN-US"></span></span></p>
<p>佛告迦叶：‘一切众生若修善根：一者，不害众生；二者，不行放逸；三者，不饮酒；四者，不食肉；五者，常付大慈。如是之人不断善根。’迦叶菩萨白佛言：‘世尊！如佛所说受佛教者，不听饮酒。’佛告迦叶：‘善哉，善哉，汝解我意！一切众生不饮酒者，是我真子，则非凡夫。善男子！饮酒者，或君不识臣，或臣不识君，或父不识子，或子不识父，或兄不识弟，或弟不识兄，或姊不识妹，或妹不识姊，或夫不识妻，或妻不识夫，或师不识弟子，或弟子不识师，或不识内外眷属。善男子！现前颠倒，何况未来。善男子！一切众生不食酒肉者，得发阿耨多罗三藐三菩提心。’</p>
<p>尔时世尊告诸大众言：‘善男子！汝好谛听、谛听！舍婆提国有吉槃陀女，为人沽酒，钗梳落在井中，八万罗汉围绕井住，汲水饮之，即便昏醉，不识如来。尔时如来为诸罗汉演说法要，是诸罗汉既闻法已，酒便得醒，来至佛所白佛言：“世尊我今修道得四道果，何故今日不识？”如来、佛告诸善男子：‘舍婆提国有吉槃陀女，为人沽酒，钗梳落在井中，汝今饮水以便昏醉，我今为汝除却颠倒。吾今见汝生恐惧心。吉槃陀女为人受苦，堕锯床地狱，锯此女身作其百段，吹令微尘，还复聚合，受形讫竟。身长三尺，颜色青黑，头上无毛，两耳闭塞。复无两目，亦无鼻孔，下唇蹇哆，手无十指，脚无两足。皆由沽酒，岂况饮之。虽先饮酒，又乃发露，心生重悔，如怀惭愧，又莫更饮。譬如有人身遇重病，乃值良师斋药涂之，因药得差。忏悔之人亦复如是，心生重悔，又莫更作，得阿耨多罗三藐三菩提心。’</p>
<p>尔时世尊告诸大众比丘、比丘尼、优婆塞、优婆夷：‘若受五戒者、若受二百五十戒者、若受威仪具足戒者、若受戒者，不听饮酒，饮酒者犯波罗提木叉罪。比丘、比丘尼若犯此者，即入地狱；若凡夫人，犯突吉罗罪，八万劫中入于地狱。’</p>
<p>迦叶菩萨白佛言：‘世尊！酒亦无命，如来何故诫酒为苦？’佛告迦叶：‘舍婆提国有鸯崛魔罗，饮酒醉乱，淫匿其母，杀戮其父。其母复与外人共通，持刀害之，是故今日诫酒为苦。’</p>
<p>尔时世尊告迦叶菩萨言：‘佛子！我诫诸白衣及出家等，受我戒者，不听酌酒与人，不听到酒家，不听强劝人酒，不听其人麴酿，声闻弟子亦复如是。菩萨摩诃萨制心，声闻制形。善男子！不听酌酒与比丘，若与者五百世无臂；共比丘麴酿，五百世耳聋，耳听隔绝，常不闻勿声语；比丘酒家者，五百世为哑，口不能语；强劝比丘酒者，堕截膝地狱，纵广八万由旬，纵广正等，其中力士其数五百，造其刀剑，截其两膝，强劝比丘酒者亦复如是。’<span lang="EN-US"> </span></p>
<p>迦叶菩萨白佛言：‘世尊！食肉者得何等罪？’佛告迦叶：‘善哉，善哉！一切众生不食肉者，是吾遗腹之子，则非凡夫。善男子！一切众生若受大乘大般涅槃。善男子！一切众生若住一劫不听食肉。’</p>
<p>‘世尊！食肉者堕何处地狱？’佛告迦叶：‘食肉者堕阿鼻地狱，纵广正等八万出旬，四方有门，一一门外各有猛火，东西南北交通彻地，周匝铁墙、铁网弥覆。其地赤铁，上火彻下，下火彻上，铁枷、铁钮、铁衔、铁□，持火烧之，驱食肉之人入此地狱受其大苦，心生重悔而怀惭愧，又莫更食。犹如浊水置之明珠，以珠威力水即为清；如烟云除月则清明，作恶能悔亦复如是。’佛告迦叶：‘一切众生食肉者断大慈种，不食肉者有大功德，百千万分不如其一。’</p>
<p>迦叶菩萨白佛言：‘世尊！煮肉、炙肉、斩肉杀生之人分别几处？’佛告迦叶：‘煮肉者堕镬汤地狱，纵广五百由旬，其中有水，其下有火，持火烧之，溃溃乃沸，驱煮肉之人入此地狱受其大苦；炙肉之人堕炙床地狱，纵广八万出旬，其上铁床，其下有火，持火烧之，驱炙肉之人卧之在上，肉干燋烂，受其大苦；斩肉之人堕到碓地狱，其中力士其数五百，斩令万段，吹令微尘，还复受其大苦。’</p>
<p>迦叶菩萨白佛言：‘世尊！食肉者非如来弟子，即是外道眷属也’。佛告迦叶：‘食肉者不觉、不知、不闻、不见当食肉，或君食臣肉，或臣食君肉，或子食父肉，或父食子肉，或弟食兄肉，或兄食弟肉，或妹食姊肉，或姊食妹肉，或妻食夫肉，或夫食妻肉。’佛告迦叶：‘食肉之人即食父母眷属肉。’</p>
<p>迦叶菩萨白佛言：‘世尊！食肉者堕何处地狱？’佛告迦叶：‘食肉者堕粪秽地狱，纵广正等八万由旬，其中有粪乃深万丈，驱食肉之人入此地狱受其大苦，五百万世无有出期。善男子！食肉者犹如群狗争骨，各各贪多，食肉之人亦复如是。善男子！斩肉者即斩其父，割肉者即割父肉、割害其母。譬如父死必作牛羊，持刀害之即是其父。一切众生心则颠倒，食肉者即食父肉，啮骨者即啮父骨，若饮肉汁者即饮父血。善男子！一切众生若有惭愧不应食肉，虽先食肉又能发露心生重悔，亦发阿褥多罗三藐三菩提心。’</p>
<p>迦叶菩萨白佛言：‘世尊！唯愿如来为我解说，破斋者堕何处地狱？’佛告迦叶：‘破斋者堕饿鬼地狱。其中饿鬼身长五百由旬，其咽如针，头如太山，手如龙爪，朝食三千，暮食八百，一呼三万驱。破斋之人入此地狱受其大苦。复离此地狱绕其太山，犹如绯色驱，破斋之人将背倚之，肉干燋烂受其大吉。复离此苦转形更受。善男子！若食斋讫者，或裹斋食者与父母、兄弟、君臣、师长、朋友知识，未来世中堕铁轮地狱，左腋入、右胁出，融铜灌口，若受斋食者亦复如是。’佛言：‘食鸡肉者，当堕地狱。三人共偿，倍半相迎，同入地狱。’迦叶菩萨白佛言：‘世尊！实如圣教、实如圣教！’</p>
<p>迦叶菩萨白佛言：‘世尊！唯愿如来为我解说，不饮酒、不食肉者得几所福？’佛告迦叶：‘假使有人象、马、牛、羊、琉璃、珍宝、璎珞、国城、妻子持用布施，犹亦不如有人能断酒肉，百千万分不如其一。复置是事，假使有人百千两金遍满三千大千世界持用布施，犹亦不如有人能断酒肉，百千万分不如其一。复置是事，假使有能铸金为人数百持用布施，犹亦不如有人能断酒肉，百千万分不如其一。复置是事，假使有人造作幡华宝盖遍满三千大千世界，犹亦不如有人能断酒肉，百千万分不如其一。复置是事，假使有人造大浮图宝塔，檐檐相次如稻麻竹（竹韦）上至梵天，不如有人能断酒肉，百千万分不如其一。善男子！不食肉者，现世菩萨则非凡夫。善男子！不食肉者常无肉想。’</p>
<p><a name="a28"></a><span style="color:#333399">普贤菩萨说证明经（节录）<span lang="EN-US"></span></span></p>
<p>尔时普贤菩萨白佛言：‘世尊！有何等人不得见弥勒？’佛言：‘善哉，善哉，谛听！今为汝略说。一者，出家沙门剃除须发，假染法服，不持具相；不离恩爱，背法堕俗，如是之人不得见弥勒。二者，出家沙门剃除须发，避官役使；假披法服，饮酒食肉；青黄赤白，喜好庄严；乘骑驴马，袈裟绞腰；治生贩卖，巧升抃斗；捻秤前后，大斗重秤谓之劫；轻秤小斗谓之盗，如是沙门亦不见弥勒。三者，出家沙门剃除须发，假披法服；饮酒食肉，破斋夜食；偷盗三宝，破灭三宝；不特兵相，作诸不轨，如是恶行、如是之人等亦不见弥勒。四者，善根众生受持五戒，不肯习诵，损毁正法；信邪倒见，作诸不轨；毁损五戒，六根颠倒，如是之人等不得见弥勒。五者，受持五戒，假佛威神，诸方教化，毁破形像，破大作小，破小作大，毁破成像，断坏形像，破灭三宝，如是之人亦不见弥勒。六者，受持净戒，毁损十善，被此诸戒，饮酒食肉，作诸不善，破此三恶，如是之人等亦不见弥勒。’</p>
<p><a name="a29"></a><span style="color:#333399">示所犯者瑜伽法镜经（节录）<span lang="EN-US"></span></span></p>
<p>（尔时世尊告常施菩萨言：）‘复次，善男子！我诸恶弟子，自言我解经律。彼实不解，自身破戒，不能会解我真实义，作如是言：“世尊所说毗奈耶中，听许食肉。”善男子！我若解说食肉之过，一切声闻、缘觉、初地菩萨心皆迷闷，无所了知，情怀忧苦。善男子！如是等人虚妄谤我。善男子！毗奈耶中，为病患人听食三种清净肉者，皆是不可思议，汝应知之。善男子！吾从成佛已来，乃至今日，我声闻弟子处处受肉食者，凡夫众生见彼食已，作是念言：“实见食肉。”不知我有善巧方便，颠倒妄说获大重罪。复有众生见诸病患苾刍食肉之时，深入无量智慧法门。复有无量见者断下烦恼，断上烦恼，断中烦恼。复有苾刍度脱众生，出离生死，入如来道，得达彼岸。何以故？善男子！此是如来教化说法不可思议，为欲调伏一切众生故，汝应知之。我声闻弟子未曾食啖众生肉也，况诸菩萨。我于毗奈耶中，为病苾刍顺世间医，须食三种清净肉者。是何等肉？善男子！当知彼肉不从四大而生，不从胎生、不从卵生、不从湿土、不从化生、不与识合、不与命合、非实非虚。当知世间都无此肉，是我方便件如是说，不解我意，自损己身。’</p>
<p>‘复次，善男子！未来世中，诸恶苾刍于国国、城城、村村、寺寺、处处讲说经、律、论争，随文取义，不达如来深密要义。善男子！我出于世为大众说食众生肉，无有是处。若食肉者，无有慈悲；无慈悲者，非我弟子，我非彼师。何以故？此大众中各有异性，各有异见，何况未来世者！善男子！今此众中，或见如来住世一劫，或见如来入般涅槃；或有或生都不见我；或见我身，或不见我身；或见我身倍长三人，或见如来光明之身，或见大身，或见化身，或见报身坐莲华藏师子之座，菩萨围绕，住于无量世界海中，随大众心而为说法，或有见我法身同于虚空，无有色像，周遍法界，清净无碍，或有见我住婆罗双树间，或不见者；或见此地土沙砾石，或见此地种种树林、土石、墙壁周匝围绕，或见此地及墙壁等但是七宝，或见四宝庄严，或见众宝庄严；或见如来过去、未来、现在起行游化之处，见如是等不可思议希有之事。何以故？一切众生业行不同，是故所见各异。善男子！如来终无异相，应如是知！’</p>
<p><a name="a30"></a><span style="color:#333399">梵网经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">姚秦三藏法师鸠摩罗什译<span>&nbsp; </span></p>
<p>若佛子，故饮酒。而生酒过失无量，若自身手过酒器与人饮酒者，五百世无手，何况自饮。不得教一切人饮及一切众生饮酒，况自饮酒！一切酒不得饮。若故自饮、教人饮者，犯轻垢罪。</p>
<p>若佛子，故食肉。一切肉不得食，夫食肉者，断大慈悲佛性种子，一切众生见而舍去。是故一切菩萨不得食一切众生肉，食肉得无量罪。若故食者，犯轻垢罪。</p>
<p>若佛子，不得食五辛：大蒜、革葱、慈葱、兰葱、兴蕖，是五种一切食中不得食。若故食者，犯轻垢罪。</p>
<p>若佛子，以慈心故，行放生业，应作是念：一切男子是我父，一切女人是我母，我生生无不从之受生，故六道众生，皆是我父母。而杀而食者，即杀我父母，亦杀我故身，一切地、水是我先易，一切火、风是我本体，故常行放生业，生生受生。若见世人杀畜生时，应方便救护，解其苦难，常教化讲说菩萨戒，救度众生。</p>
<p><a name="a31"></a><span style="color:#333399">受十善戒经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">后汉失译人名<span>&nbsp; </span></p>
<p>一切爱眼目<span>&nbsp;&nbsp;&nbsp; </span>爱子亦复尔</p>
<p>爱寿命无极<span>&nbsp;&nbsp;&nbsp; </span>是故不杀生</p>
<p>名为梵行最<span>&nbsp;&nbsp;&nbsp; </span>不杀无杀想</p>
<p>亦不啖于厨<span>&nbsp;&nbsp;&nbsp; </span>见杀者如贼</p>
<p>必知堕地狱<span>&nbsp;&nbsp;&nbsp; </span>啖肉者多病</p>
<p>断命自庄严<span>&nbsp;&nbsp;&nbsp; </span>当行大慈心</p>
<p>奉持不杀戒<span>&nbsp;&nbsp;&nbsp; </span>必成菩提道</p>
<p><a name="a32"></a><span style="color:#333399">受五戒、八戒文（节录）<span lang="EN-US"></span></span></p>
<p>‘诸佛子等谛听：言八戒者：所谓一、不杀。二、不盗。三、不染欲。四、不妄语。五、不饮酒、食肉。六、不香油涂身及鬘花庄饰。七、不作倡伎乐故往观听。八、不上高大床及过中食。始于今时至明清旦，一日一夜随佛出家，于其中间不得犯，能持否？’</p>
<p>‘佛子谛听：言优婆塞戒者：所谓一、不杀。二、不盗。三、不邪行。四、不妄语。五、不饮酒、食肉。始于今时尽未来际，于其中间不得犯，能持否？’</p>
<p><a name="a33"></a><span style="color:#333399">弥沙塞部和醯五分律（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">宋罽宾三藏佛陀什共竺道生等译<span>&nbsp; </span></p>
<p>时舍卫城中有优婆夷，字须卑，信乐佛法，见法得果，归依三宝。常请一切僧供给汤药，彼于后时来入僧坊，见一比丘服吐下药。闲言：‘大德今何所须？’答言：‘我吐下虚乏思欲食肉。’语言：‘大德我明日当送，愿为受之。’于是归家，晨朝遣人持钱买肉。</p>
<p>尔日波斯匿王有令，若有杀者当与重罪，买不能得，还白如此，复更与钱令遍求之，语言：‘勿计价直，若一钱得如一钱大，亦当真之。’犹不能得，优婆夷作是念：‘我昨已许，若不得者，彼或命过。’即持利刀，入屋割髀里肉，与婢令煮，送与比丘。比丘得便食之，病即除差。时婿行还，不见其妇行来出入，即间须卑何在，答言：‘在内病。”即入问言：‘何所患苦？’妇具以事答。婿言：‘恐汝此病无复活理，及末死顷，可请佛及僧明设中食。’扫言：‘甚善！’即令婿请佛及僧，头面礼足自佛：‘愿佛及僧明日顾食。’佛默然受。还归其家，通夜作多美饮食。晨旦敷座，遣白时到。佛与众僧前后围绕往到其家，就座而坐。婿自行水，佛不受之，语言：‘呼须卑优婆夷令出！’即遣人语：‘世尊呼汝！’答言：‘可以我名问讯世尊，病不堪出。’即以自佛，佛犹呼之。如是至三，乃以衣舆至佛所。既见世尊，疮即除愈，肉色如先，生希有心：‘我有如是大师及诸同梵行人！’欢喜蹄跃，手自下食。食毕行水，取小床于佛前坐。佛为说随喜偈，如为毗兰若所说。更为说种种妙法，示教利喜已还归所住。</p>
<p>佛以是事集比丘僧，问彼比丘：‘汝昨食何等？’答言：‘食肉。’又问：‘肉美不？’答言：‘美！’佛言：‘汝愚痴人！云何不问而食人肉？从今食肉不问犯突吉罗罪，若食人肉偷罗遮。’</p>
<p>有诸比丘食象肉。波斯匿王象死辄送诸鬼神，以沙门食象肉故便杀诸象。比丘使净人取肉持还，诸居士见讥呵言：‘此沙门释子无肉不食，过于鸱鸟。云何啖此不净臭秽来入我家？无沙门行，被沙门法。’诸长老比丘闻以是白佛，佛以是事集比丘僧，间诸比丘：‘汝等实尔不？’答言：‘实尔，世尊！’佛种种呵责已，告诸比丘：‘从今食象肉突吉罗，马肉亦如是。’诸比丘食师子肉、虎肉、豹肉、熊肉，诸兽闻气遂杀比丘。诸居士见问何故尔？有人言：‘由食其类肉。’便讥呵乃至告诸比丘亦如上，从今食此四种肉突吉罗。诸比丘食狗肉，诸狗闻气随后吠之。诸居士见问言：‘狗何以偏吠比丘’有人言：‘由食狗肉。’便讥呵乃至告诸比丘亦如上，从今食狗肉突吉罗。</p>
<p>诸比丘食蛇肉，诸居士讥呵。善自在龙王化作人身来谓佛所，稽首白言：‘我诸龙等有大神力，作种种形色游行世间。今诸比丘食蛇肉，或能是龙伤害比丘。愿佛制诸比丘不食蛇肉！’佛为说种种妙法，示教利喜已遣还所住。佛以是事集诸比丘，以善自在龙王语告诸比丘：‘从今食蛇肉突吉罗。’</p>
<p><a name="a34"></a><span style="color:#333399">根本说一切有部毗奈耶杂事（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">大唐三藏义净奉制译<span>&nbsp; </span></p>
<p>尔时世尊便作是念：‘由诸苾刍不持水罗有如是过。’告诸苾刍，应畜水罗。</p>
<p>如世尊说，令畜水罗者，苾刍不知罗有几种？</p>
<p>佛言：‘罗有五种：</p>
<p>一者，方罗。（若是常用须绢三尺或二尺、一尺。僧家用者，或以两幅，随时大小，其作罗者皆绢。须细密虫不过者方得，若是疏薄元不堪用。有人用恶绢及疏纱、纻布之流，本无护虫意矣！）</p>
<p>二者，法瓶。（阴阳瓶是。）</p>
<p>三者，君持。（以绢系口，细绳系项。沈放水中抬口出半，若全沈口水则不入。待满引出，仍须察虫，非直君持但是绰口。瓶瓨无问大小以绢缦口，将细绳急系随时取水。极是省事更不须放生器，深为要也。）</p>
<p>四、酌水罗。（斯之样式东夏元无述，如余处即小团罗子。虽意况大同，然非本式。）</p>
<p>五、衣角罗。（取密绢方一杰许，或系瓶口汲水充用，或置碗口滤济时须，非是袈裟角也。此密而且腻，宁堪滤用，但为迷方日久谁当指南。然此等诸罗皆是西方见用，大师悲愍为济含生，食肉尚断，大慈杀生岂当成佛。假令暂出寺外即可持罗，并将细绳及放生器。若不将者，非直见经佛教，亦何以奖训门徒。行者思之！特宜存护，为自他益也。）</p>
<p><a name="a35"></a><span style="color:#333399">入楞伽经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">元魏天竺三藏菩堤留支译<span>&nbsp; </span></p>
<p>尔时圣者大慧菩萨摩诃萨白佛言：‘世尊！我观世间生死流转、怨结相连、堕诸恶道，皆由食肉，更相杀害，增长贪嗔，不得出离，甚为大苦。世尊！食肉之人断大慈种，修圣道者不应得食。世尊！诸外道等说邪见法、卢迦耶陀堕俗之论，堕于断、常、有、无见中，皆遮食肉。自己不食，不听他食。云何如来清净法中修梵行者，自食、他食一切不制？如来、世尊放诸众生慈悲一等，云何而听以肉为食？善哉，世尊！哀愍世间，愿为我说食肉之过、不食功德。我及一切诸菩萨等，闻已得依如实修行，广宣流布。令诸现在、未来众生一切识知！’</p>
<p>佛告圣者大慧菩萨言：‘善哉，善哉！善哉，大慧：汝大慈悲愍众生故，能间此义。汝今谛听，当为汝说。’大慧菩萨白佛言：‘善哉，世尊！唯然受教。’</p>
<p>佛告大慧：‘夫食肉者，有无量过。诸菩萨摩诃萨修大慈悲，不得食肉。食与不食功德、罪过，我说少分，汝今谛听。</p>
<p>大慧！我观众生从无始来食肉习故，贪著肉味，更相杀害，远离贤圣，受生死苦。舍肉味者，闻正法味，于菩萨地如实修行，连得阿耨多罗三藐三菩提；复令众生入于声闻、辟支佛地止息之处，息已令人如来之地。大慧！如是等利，慈心为本。食肉之人断大慈种，云何当得如是大利？</p>
<p>是故大慧：我观众生轮回六道，同在生死，共相生育，迭为父母、兄弟、姊妹。若男、若女中表内外六亲眷属；或生余道，善道、恶道常为眷属。以是因缘，我观众生更相啖肉，无非亲者。由贪肉味，迭互相啖。常生害心，增长苦业，流转生死，不得出离。’</p>
<p>佛说是时，诸恶罗刹闻佛所说，悉舍恶心，止不食肉。迭相劝发慈悲之心，护众生命过自护身，舍离一切诸肉不食，悲泣流泪而白佛言：‘世尊！我闻佛说谛观六道，我所啖肉皆是我亲。乃知食肉，众生大怨，断大慈种，长不善业，是大苦本。世尊！我从今日断不食肉，及我眷属亦不听食。如来弟子有不食者，我当昼夜亲近拥护。若食肉者，我当与作大不饶益。’</p>
<p>佛言：‘大慧！罗刹恶鬼常食肉者，闻我所说尚发慈心，舍肉不食，况我弟子行善法者当听食肉？若食肉者，当知即是众生大怨，断我圣种。大慧！若我弟子闻我所说，不谛观察而食肉者，当知即是旃陀罗种，非我弟子，我非其师。是故大慧！若欲与我作眷属者，一切诸肉悉不应食！</p>
<p>复次大慧！菩萨应观一切是肉皆依父母脓血、不净赤白和合，生不净身，是故菩萨观肉不净，不应食肉。复次大慧！食肉之人众生闻气，悉皆惊怖逃走远离。是故菩萨修如实行，为化众生不应食肉。大慧！譬如旃陀罗、猎师、屠儿、捕鱼鸟人一切行处，众生遥见作如是念：“我今定死！而此来者是大恶人，不识罪福，断众生命，求现前利，今来至此，为觅我等。今我等身悉皆有肉，是故今来我等定死。”大慧！由人食肉能令众生见者皆生如是惊怖。大慧！一切虚空、地中众生，见食肉者皆生惊怖，而起疑念：“我于今者为死、为活？如是恶人不修慈心，亦如豺狼游行世间，常觅肉食，如牛啖草、蜣螂逐粪不知饱足。我身是肉正是其食，不应达见。”即舍逃走离之远去，如人畏惧罗刹无异。大慧！食肉之人能令众生见者皆生如是惊怖。当知食肉众生大怨，是故菩萨修行慈悲，为摄众生不应食彼，非圣慧人所食之味，恶名流布，圣人呵责。是故大慧！菩萨为摄诸众生故，不应食肉。</p>
<p>复次大慧！菩萨为证众生信心，不应食肉。何以故？大慧！言菩萨者，众生皆知是佛、如来慈心之种，能与众生作归依处，闻者自然不生疑怖，生亲友想、善知识想、不怖畏想，言得归依处、得安稳处、得善导师。大慧！由不食肉能生众生如是信心。若食肉者，众生即失一切信心，便言世间无可信者，断于信根。是故大慧！菩萨为证众生信心，一切诸肉悉不应食。</p>
<p>复次大慧！我诸弟子为证世间谤三宝故，不应食肉。何以故？世间有人见食肉故，谤毁三宝作如是言：“于佛法中何处当有真实沙门、婆罗门修梵行者？舍于圣人本所应食食众生肉，犹如罗刹食肉满腹醉眠不动。依世凡人、豪贵势力觅肉食啖，如罗刹王惊怖众生。”是故处处唱如是言：“何处当有真实沙门、婆罗门修净行者？无法、无沙门、无毗尼、无净行者生。”如是等无量无边恶不善心，断我法轮，绝灭圣种，一切皆由食肉者过。是故大慧！我弟子者，为护恶人毁谤三宝，乃至不应生念肉想，何况食肉！</p>
<p>复次大慧！菩萨为求清净佛土教化众生，不应食肉。应观诸肉如人死尸，眼不欲见，不用闻气，何况可嗅而著口中！一切诸肉亦复如是。大慧！如烧死尸臭气不净，与烧余肉臭秽无异，云何于中有食、不食！是故大慧！菩萨为求清净佛土教化众生，不应食肉。</p>
<p>复次大慧！菩萨为求出离生死，应当专念慈悲之行。少欲知足，厌世间苦，连求解脱，当舍愦闹，就于空闲。住尸陀林、阿兰若处、冢间、树下独坐思惟。观诸世间无一可乐：妻子眷属如枷锁想、宫殿台观如牢狱想、观诸珍宝如粪聚想、见诸饮食如脓血想、受诸饮食如涂痈疮。趣得存命，系念圣道，不为贪味，酒、肉、葱、韭、蒜、薤臭味悉舍不食。大慧！若如是者是真修行，堪受一切人、天供养！若于世间不生厌离，贪著滋味，酒、肉、荤、辛得便啖食，不应受于世间信施。</p>
<p>复次大慧！有诸众生过去曾修无量因缘，有微善根，得闻我法，信心出家，在我法中。过去曾作罗刹眷属，虎、狠、师子、猫、狸中生，虽在我法，食肉余习，见食肉者，欢喜亲近。入诸城邑、聚落、塔寺饮酒、啖肉以为欢乐，诸天下观犹如罗刹争啖死尸等无有异，而不自知已失我众，成罗刹眷属。虽服袈裟，剃除须发，有命者见，心生恐怖，如畏罗刹。是故大慧！若以找为师者，一切诸肉悉不应食！’</p>
<p>复次大慧！世间邪见诸况术师，若其食肉咒术不成，为成邪术尚不食肉，况我弟子为求如来无上圣道、出世解脱？修大慈悲，精勤苦行犹恐不得，何处当有如是解脱为彼痴人食肉而得？是故大慧！我诸弟子为求出世解脱乐故，不应食肉。</p>
<p>复次大慧！食肉能起色力，食味人多贪著。应当谛观一切世间有身命者，各自宝重，畏于死苦；护惜身命，人畜无别。宁当乐疥野干身，不能舍命受诸天乐。何以故？畏死苦故。大慧！以是观察死为大苦，是可畏法。自身畏死，云何当得而食他肉？是故大慧！欲食肉者先自念身，次观众生，不应食肉。</p>
<p>复次大慧！夫食肉者，诸天远离，何况圣人！是故菩萨为见圣人，当修慈悲，不应食肉。大慧！食肉之人睡眠亦苦，超时亦苦。若于梦中见种种恶，惊怖毛竖，心常不安。无慈心故，乏诸善力。若其独在空闲之处，多为非人而伺其便。虎狼师子亦来伺求，欲食其内，心常惊怖，不得安隐。</p>
<p>复次大慧！诸食肉者贪心难满，食不知量，不能消化，增益四大，口气腥臊。复中多有无量恶虫，身多疮癣、白癞病疾种种不净。现在凡夫不喜闻见，何况未来无病香洁人身可得。复次大慧！我说凡夫为求净命啖于净食，尚应生心如子肉想，何况听食非圣人食。圣人离者，以肉能生无量诸过，失于出世一切功德，云何言我听诸弟子食诸肉血不净等味？言我听者是则谤我。大慧！我听弟子食诸圣人所应食食，非谓圣人远离之食，圣食能生无量功德远离诸过。大慧！过去现在圣人食者，所谓粳米、大小麦、豆、种种油蜜、甘蔗、甘蔗汁、骞陀、末干提等，随时得者听食为净。大慧！于未来世有愚痴人，说种种毗尼言得食肉，因于过去食肉熏习爱著肉味，随自心见作如是说，非佛圣人说为美食。大慧！不食肉者，要因过去供养诸佛，种诸善根，能信佛语，坚住毗尼，信诸因果，至于身口能自节量，不为世间贪著诸味，见食肉者能生慈心。大慧！我忆过去有王，名师子奴，食种种肉，爱著肉味，次第乃至食于人肉。因食人肉，父母、兄弟、妻子、眷属皆悉舍离，一切臣民、国土、聚落即便谋反，共断其命。以食肉者有如是过，是故不应食一切肉。复次大慧！自在天王化身为鸽，释提桓因是诸天主，因于过去食肉习气，化身作鹰，惊逐此鸽，鸽来投我。我于尔时，作尸毗王，怜愍众生更相食啖，称己身肉与鹰代鸽，割肉不足，身上秤上，受大苦恼。大慧！如是无量世来食肉熏习，自身、他身有如是过，何况无愧常食肉者。大慧！复有余王不食肉者，乘马游戏，为马惊波，牵入深山，失于侍从，不知归路，不食肉故，师子、虎狼见无害心，与雌师子共行欲事，乃至生子斑足王等。以过去世食肉熏习，及作人王亦常食肉，在七家村多乐食肉，食肉太过遂食人肉，生诸男女尽为罗刹。大慧！食肉众生依于过去食肉熏习，多生罗刹、师子、虎狼、豺豹、猫狸、□枭、雕鹭、鹰鸡等中，有命之类各自护身不令得便，受饥饿苦，常生恶心念食他肉，命终复堕恶道，受生人身难得，何况当有得涅槃道。大慧当知！食肉之人有如是等无量诸过，不食肉者即是无量功德之聚。大慧！而诸凡夫不知如是食肉之过、不食功德，我今略说不听食肉。大慧！若一切人不食肉者，亦无有人杀害众生，由人食肉，若无可食处处求买，为财利者杀以贩卖，为买者杀，是故买者与杀无异。是故食肉能障圣道。大慧！食肉之人爱著肉味，至无畜生乃食人肉。何况蘪鹿、雉兔、鹅雁、猪羊、鸡狗、驼驴、象马、龙蛇、鱼鳖，水陆有命得而不食，由著肉味，设诸方便杀害众生，造作种种置罗机网，罗山置地、截河堰海，遍诸水陆安置罟网、机拨、坑陷、弓刀、毒箭间无空处，虚空、地、水种种众生皆被杀害，为食肉故。大慧！猎师、屠儿、食肉人等，恶心坚固，能行不忍，见诸众生形体鲜肥、肤肉充悦，生食味心，更相指示言是可啖，不生一念不忍之心，是故我说食肉之人断大慈种。</p>
<p>大慧！我观世间无有是肉而非命者，自己不杀，不教人杀，他不为杀。不从命来而是肉者，无有是处。若有是肉不从命出，而是美食，我以何故不听人食？遍求世间无如是肉，是故我说食肉是罪，断如来种，故不听食。</p>
<p>大慧！我涅槃后，于未来世法欲灭时，于我法中有出家者，剃除须发，自称我是沙门释子，披我袈裟痴如小儿，自称律师堕在二边，种种虚妄觉观乱心，贪著肉味，随自心见说毗尼中言得食肉，亦谤我言诸佛如来听人食肉，亦说因制而听食肉，亦谤我言如来世尊亦自食肉。大慧！我于《象腋》、《央掘魔》、《涅槃》、《大云》等一切修多罗中不听食肉，亦不说肉人于食味。大慧！我若听诸声闻弟子肉为食者，我终不得口常赞叹修大慈悲行如实行者，亦不赞叹尸陀林中头陀行者，亦不赞叹修行大乘住大乘者，亦不赞叹不食肉者。我不自食，不听他食，是故我劝修菩萨行叹不食肉，劝观众生应如一子，云何唱言我听食肉？我为弟子修三乘行者速得果故，遮一切肉悉不听食，云何说言我毗尼中听人食肉？又复说言如来余修多罗中说三种肉听人食者，当知是人不解毗尼次第断故，唱言得食。何以故？大慧！肉有二种：一者，他杀；二者，自死。以世人言有肉得食有不得者，象马、龙蛇、人鬼、弥猴、猪狗及牛，言不得食余者得食。屠儿不问得食不得，一切尽杀，处处炫卖。众生无过，横被杀害，是故我制他杀、自死悉不得食。见闻疑者所谓他杀，不见闻疑者所谓自死。是故大慧！我毗尼中唱如是言，凡所有肉于一切沙门释子皆不净食，污清净命，障圣道分，无有方便而可得食。若有说言佛毗尼中说三种肉，为不听食非为听食，当知是人坚住毗尼是不谤我。</p>
<p>大慧！今此《楞伽修多罗》中，一切时一切肉，亦无方便而可得食。是故大慧！我遮食肉不为一人，现在未来一切不得。是故大慧！若彼痴人自言律师，言昆尼中听人食肉，亦谤我言如来自食，彼愚痴人成大罪障，长夜堕于无利益处、无圣人处、不闻法处，亦不得见现在、未来贤圣弟子，况当得见诸佛如来。大慧！诸声闻人常所应食，米面、油蜜、种种麻豆能生净命。非法贮畜，非法受取，我说不净，倘不听食，何况听食血肉不净。大慧！我诸声闻、辟支佛、菩萨弟子食于法食，非食饮食，何况如来。大慧！诸佛如来法食、法住，非饮食身，非诸一切饮食住身，离诸资生爱有求等，远离一切烦恼习过，善分别知心心智慧、一切智、一切见，见诸众生平等怜愍。是故大慧！我见一切诸众生等犹如一子，云何而听以肉为食？亦不随喜，何况自食。大慧！如是一切葱、韭、蒜、薤臭秽不净，能障圣道，亦障世间人天净处，何况诸佛净土果报。酒亦如是能障圣道、能损善业、能生诸过。是故大慧！来圣道者，酒肉、葱韭及蒜薤等能熏之味悉不应食！’</p>
<p>尔时世尊重说偈言</p>
<p>大慧菩萨问<span>&nbsp; </span>酒肉葱韭蒜</p>
<p>佛言是不净<span>&nbsp; </span>一切不听食</p>
<p>罗刹等食啖<span>&nbsp; </span>非圣所食味</p>
<p>食者圣呵责<span>&nbsp; </span>及恶名流布</p>
<p>愿佛分别说<span>&nbsp; </span>食不食罪福</p>
<p>大慧汝谛听<span>&nbsp; </span>我说食中过</p>
<p>酒肉葱韭蒜<span>&nbsp; </span>是障圣道分</p>
<p>我观三界中<span>&nbsp; </span>及得圣道众</p>
<p>无始世界来<span>&nbsp; </span>展转莫非亲</p>
<p>云何于其中<span>&nbsp; </span>而有食不食</p>
<p>观肉所从来<span>&nbsp; </span>出处最不净</p>
<p>脓血和杂生<span>&nbsp; </span>尿屎脓涕合</p>
<p>修行净行者<span>&nbsp; </span>当观不应食</p>
<p>种种肉及葱<span>&nbsp; </span>酒亦不得饮</p>
<p>种种韭及蒜<span>&nbsp; </span>修行常远离</p>
<p>常远离麻油<span>&nbsp; </span>穿孔床不眠</p>
<p>飞扬诸细虫<span>&nbsp; </span>断害他命故</p>
<p>肉食长身力<span>&nbsp; </span>由力生邪念</p>
<p>邪食生贪欲<span>&nbsp; </span>故不听食肉</p>
<p>由食肉生贪<span>&nbsp; </span>贪心致迷醉</p>
<p>迷醉长爱欲<span>&nbsp; </span>不解脱生死</p>
<p>为利杀众生<span>&nbsp; </span>为肉追钱财</p>
<p>彼二人恶业<span>&nbsp; </span>死堕叫唤狱</p>
<p>三种名净肉<span>&nbsp; </span>不见闻不疑</p>
<p>世无如是肉<span>&nbsp; </span>生堕食肉中</p>
<p>臭秽可厌患<span>&nbsp; </span>常生颠狂中</p>
<p>多生旃陀罗<span>&nbsp; </span>猎师屠儿家</p>
<p>或生罗刹女<span>&nbsp; </span>及诸食肉处</p>
<p>罗刹猫狸种<span>&nbsp; </span>食肉生彼中</p>
<p>象腋与大云<span>&nbsp; </span>涅槃胜鬘经</p>
<p>及入楞伽经<span>&nbsp; </span>我不听食肉</p>
<p>诸佛及菩萨<span>&nbsp; </span>声闻亦呵责</p>
<p>食肉无惭愧<span>&nbsp; </span>生生常颠狂</p>
<p>先说见闻疑<span>&nbsp; </span>已断一切肉</p>
<p>妄想不觉知<span>&nbsp; </span>故生食肉想</p>
<p>如彼贪欲过<span>&nbsp; </span>障碍圣解脱</p>
<p>酒肉葱韭蒜<span>&nbsp; </span>悉为圣道障</p>
<p>未来世众生<span>&nbsp; </span>于肉愚痴说</p>
<p>言此净无罪<span>&nbsp; </span>佛听我等食</p>
<p>净食如药想<span>&nbsp; </span>犹如食子肉</p>
<p>知足生厌离<span>&nbsp; </span>修行行乞食</p>
<p>安住慈心者<span>&nbsp; </span>我说常厌离</p>
<p>师子豺虎狼<span>&nbsp; </span>恒可同游止</p>
<p>食肉见者怖<span>&nbsp; </span>云何而可食</p>
<p>是故修行者<span>&nbsp; </span>慈心不食肉</p>
<p>食肉断慈心<span>&nbsp; </span>离涅槃解脱</p>
<p>及违圣人教<span>&nbsp; </span>故不听食肉</p>
<p>不宜生梵种<span>&nbsp; </span>及诸修行道</p>
<p>智慧及富贵<span>&nbsp; </span>斯由不食肉</p>
<p><a name="a36"></a><span style="color:#333399">大佛顶首楞严经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">唐天竺沙门般剌密帝译<span>&nbsp; </span></p>
<p>‘ 阿难！又诸世界六道众生，其心不杀，则不随其生死相续。汝修三昧，本出尘劳，杀心不除，尘不可出。纵有多智，禅定现前，如不断杀，必落神道。上品之人，为大力鬼；中品则为飞行夜叉，诸鬼帅等；下品当为地行罗刹。彼诸鬼神，亦有徒众，各各自谓，成无上道。我灭度后，末法之中，多此鬼神，炽盛世间，自言食肉得菩提路。阿难！我令比丘食五净肉，此肉皆我神力化生，本无命根。汝婆罗门，地多蒸湿，加以沙石，草菜不生，我以大悲，神力所加，因大慈悲，假名为肉，汝得其味。奈何如来灭度之后，食众生肉，名为释子。汝等当知！是食肉人，纵得心开，似三摩地，皆大罗刹，报终必沉生死苦海，非佛弟子。如是之人，相杀相吞，相食未已，云何是人得出三界？汝教世人修三摩地，次断杀生，是名如来，先佛世尊，第二决定清净明诲。是故阿难！若不断杀，修禅定者，譬如有人自塞其耳，高声大叫，求人不闻，此等名为欲隐弥露。清净比丘，及诸菩萨，于歧路行，不蹋生草，况以手拔？云何大悲，取诸众生血肉充食？’</p>
<p>‘阿难！一切众生食甘故生，食毒故死，是诸众生求三摩地，当断世间五种辛菜。是五种辛，熟食发淫，生啖增恚。如是世界食辛之人，纵能宣说十二部经，十方天仙嫌其臭秽，咸皆远离；诸饿鬼等，因彼食次，只其唇吻，常与鬼住，福德日销，长无利益。是食辛人修三摩地，菩萨天仙，十方善神，不来守护；大力魔王得其方便，现作佛身，来为说法。非毁禁戒，赞淫怒痴，命终自为魔王眷属，受魔福尽，堕无间狱。阿难！修菩提者，永断五辛，是则名为，第一增进修行渐次。’</p>
<p>‘云何正性？阿难！如是众生入三摩地，要先严持清净戒律，永断淫心，不餐酒肉，以火净食，无啖生气。阿难！是修行人若不断淫及与杀生，出三界者，无有是处。当观淫欲犹如毒蛇，如见怨贼。先持声闻四弃八弃，执身不动；后行菩萨清净律仪，执心不起。禁戒成就，则于世间永无相生、相杀之业。偷劫不行，无相负累，亦于世间不还宿债。是清净人修三摩地，父母肉身不须天眼，自然观见十力世界，观佛闻法，亲奉圣旨；得大神通，游十方界，宿命清净，得无艰险。是则名为，第二增进修行渐次。’</p>
<p><a name="a37"></a><span style="color:#333399">大般涅槃经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">北凉天竺三藏沙门昙无谶译<span>&nbsp; </span></p>
<p>尔时迦叶菩萨白佛言：‘世尊！食肉之人，不应施肉，何以故？我见不食肉者有大功德。’佛赞迦叶：‘善哉善哉！汝今乃能善如我意，护法菩萨应当如是。善男子！从今日始，不听声闻弟子食肉。若受檀越信施之时，应观是食如子肉想。’迦叶菩萨复白佛言：‘世尊！云何如来不听食肉？’‘善男子！夫食肉者，断大慈种。’迦叶又言：‘如来何故，先听比丘食三种净肉？‘迦叶！是三种净肉，随事渐制。’迦叶菩萨复白佛言：‘世尊！何因缘故，十种不净，乃至九种清净，而复不听？’佛告迦叶：‘亦是因事渐次而制，当知即是现断肉义。’迦叶菩萨后白佛言：‘云何如来称赞鱼肉为美食耶？’‘善男子！我亦不说鱼肉之属为美食也，我说甘蔗、梗米、石蜜、一切谷麦，及黑石蜜、乳酪、酥油以为美食。虽说应畜种种衣服，所应畜者要是坏色，何况贪著是鱼肉味？’迦叶复言：‘如来若制不食肉者，彼五种味：乳酪、酪浆、生酥、熟酥、胡麻油等，及诸衣服、憍奢耶衣、珂贝、皮革、金银盂器，如是等物亦不应受。’‘善男子！不应同彼尼干所见，如来所制一切禁戒，各有异意。异意故，听食三种净肉；异想故，断十种肉；异想故，一切悉断，及自死者。迦叶！我从今日，制诸弟子，不得复食一切肉也。迦叶！其食肉者，若行若住，若坐若卧，一切众生闻其肉气，悉生恐怖。譬如有人近狮子已，众人见之，闻狮子臭，亦生恐怖。善男子！如人啖蒜，臭秽可恶，余人见之，闻臭舍去，设远见者，犹不欲视，况当近之。诸食肉者亦复如是，一切众生闻其肉气，悉皆恐怖，生畏死想，水陆空行有命之类，悉舍之走，咸言此人是我等怨。是故菩萨不习食肉，为度众生，示现食肉，虽现食之，其实不食。善男子！如是菩萨，清净之食犹尚不食，况当食肉？善男子！我涅槃后无量百岁，四道圣人悉复涅槃，正法灭后，于像法中，当有比丘，貌像持律，少读诵经，贪嗜饮食，长养其身，身所被服粗陋丑恶，形容憔悴，无有威德。放畜牛羊，担负薪草，头须爪发悉皆长利，虽服袈裟，犹如猎师，细视徐行，如猫伺鼠。常唱是言：“我得罗汉。”多诸病苦，眠卧粪秽，外现贤善，内怀贪嫉，如受哑法婆罗门等。实非沙门，现沙门像，邪见炽盛，诽谤正法。如是等人，破坏如来所制戒律，正行威仪，说解脱果，离清净法，及坏甚深秘密之教。各自随意，反说经律，而作是言：“如来皆听我等食肉。”自生此论，言是佛说，互共诤讼，各自称是沙门释子。善男子！尔时复有诸沙门等，贮聚生谷，受取鱼肉，手自作食，执持油饼、宝盖、革屣。亲近国王、大臣、长者，占相星宿，勤修医道，畜养奴婢、金银琉璃、车渠玛瑙、玻璃真珠、珊瑚虎珀、璧玉珂贝、种种果蓏。学诸伎艺，画师泥作，造书教学，种植根栽，蛊道咒幻，和合诸药，作倡伎乐，香华治身，摴蒲围棋，学诸工巧。若有比丘能离如是诸恶事者，当说是人真我弟子！’尔时迦叶后白佛言：‘世尊！诸比丘、比丘尼、优婆塞、优婆夷，因他而活，若乞食时，得杂肉食，云何得食，应清净法？’佛言：‘迦叶！当以水洗，令与肉别，然后乃食。若其食器为肉所污，但使无味，听用无罪。若见食中多有肉者，则不应受，一切现肉悉不应食，食者得罪。我今唱是断肉之制，若广说者即不可尽。涅槃时到，是故略说，是则名为能随问答。’</p>
<p>‘不食肉、不饮酒，五辛能熏，悉不食之。是故其身无有臭处，常为诸天一切世人恭敬供养、尊重、赞叹。’</p>
<p><a name="a38"></a><span style="color:#333399">大般涅槃经后分（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">大唐南海波淩国沙门若那跋陀罗译<span>&nbsp; </span></p>
<p>‘我涅槃后汝当精勤，以善教诫我诸眷属，授与妙法，深心诲诱，勿得调戏，放逸散心，入诸境界受行邪法。未脱三界世间痛苦，早求出离于此五浊爱欲之中。应生忧畏无救护想，一失人身难可追复。毕此一形常须警察，无常大鬼情求难脱。怜愍众生莫相杀害，乃至蠢动应施无畏。身业清净常生妙土；口业清净离诸过恶。莫食肉、莫饮酒，调伏心蛇，令入道果。深思行业善恶之报，如影随形，三世因果循环不失，此生空过后悔无追。涅槃时至，示教如是。’</p>
<p><a name="a39"></a><span style="color:#333399">佛说大般泥洹经（节录）<span lang="EN-US"></span></span></p>
<p align="right" style="text-align:right;text-indent:24.0pt;word-break:break-all">东晋平阳沙门法显译<span>&nbsp; </span></p>
<p>有王舍城大猎师主杀生，供施请佛及僧，唯愿哀受，然佛、世尊未曾食肉，等砚一切如罗侯罗，即为猎师而说此偈：</p>
<p>当观长寿者 不害众生故</p>
<p>一切皆惧死 其不畏杖痛</p>
<p>恕己可为喻 勿杀勿行杖</p>
<p><span style="color:#333399">回向偈<span lang="EN-US"></span></span></p>
<p>愿以此功德 庄严佛净土 上报四重恩 下济三涂苦</p>
<p>若有见闻者 悉发菩提心 尽此一报身 同生极乐国</p>
<p>愿以此功德 普及于一切 我等与众生 皆共成佛道</p>
<p>愿消三障诸烦恼 愿得智慧真明了</p>
<p>普愿灾障悉消除 世世常行菩萨道</p>
<p>愿以此功德</p>
<p>回向往生者○○○罪障消除 永离三途 往生净土</p>
<p>回向现世者○○○病苦消除 消灾免难 身心安康 共证菩提</p>
