<p align="center" style="text-align:center"><b><span style="font-size:36.0pt;color:#FF6600">法华经讲演录</span></b></p>
<p align="center" style="text-align:center"><b><span style="font-size:36.0pt;color:#FF6600">（</span></b><b><span style="font-size:36.0pt;color:#FF6600">随喜功德品第十八</span></b><b><span style="font-size:36.0pt;color:#FF6600">）</span></b><b><span lang="EN-US" style="font-size:36.0pt;color:#FF6600"></span></b></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p align="center" style="text-align:center"><span style="color:#003300">太虚大师讲述<span lang="EN-US"></span></span></p>
<p align="center" style="text-align:center"><span style="color:#003300">民国十年秋在北京<span lang="EN-US"></span></span></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p><span style="color:#333399">随喜功德品第十八<span lang="EN-US"></span></span></p>
<p>一乘果中已满之佛果，前已释竟，以下明未满果。未满果者，即因中之果。释之者有三品，以随喜功德品为首，在全经品第中则居第十八也。</p>
<p>随者、不违反之意，喜、即受心所中之喜受。根尘识三和合为受，即所领受之境，能领受之心、与居心境间之根、和合而起受心也。顺受为喜，违受为苦，不违不顺之受为舍。凡对一切境，皆先领受而后思想。此品所明为领受之喜，显心与所闻之佛境相顺而不相违。苟非夙植德本，深具善根，何由致此？盖此诸人，本有法性之德，无漏之功，故一闻妙法，便现有随顺喜悦之相，能使本有之功德相显现分明，发荣滋长也。</p>
<p>五法力中第四为闻法，由从他闻能生随喜，故为法力之一。为明法力所由生，故有此品。</p>
<p><font color="#333399">丙二<span>&nbsp; </span>明未满果</font></p>
<p><font color="#333399">丁一<span>&nbsp; </span>傍随喜福果</font></p>
<p><font color="#333399">戊一<span>&nbsp; </span>弥勒请</font></p>
<p><b><span style="color:teal">尔时、弥勒菩萨摩诃萨白佛言：“世尊！若有善男子、善女人，闻是法华经随喜者，得几所福”？而说偈言：“世尊灭度后，其有闻是经，若能随喜者，为得几所福”？<span lang="EN-US"></span></span></b></p>
<p>闻，兼摄见闻二义。几所福、犹言几许福。</p>
<p><font color="#333399">戊二<span>&nbsp; </span>世尊答</font></p>
<p><font color="#333399">己一<span>&nbsp; </span>长行</font></p>
<p><font color="#333399">庚一<span>&nbsp; </span>校量为问</font></p>
<p><b><span style="color:teal">尔时、佛告弥勒菩萨摩诃萨：“阿逸多！如来灭后，若比丘、比丘尼、优婆塞、优婆夷，及余智者若长、若幼，闻是经随喜已，从法会出至于余处──若在僧坊，若空闲地，若城邑巷陌、聚落田里如其所闻，为父母、宗亲、善友知识随力演说。是诸人等闻已随喜，复行转教。余人闻已，亦随喜转教。如是展转至第五十，阿逸多！其第五十善男子、善女人随喜功德，我今说之，汝当善听！<span lang="EN-US"></span></span></b></p>
<p>首明能随喜之人。比丘等四众，为已信佛法、受戒修行者。余智者、指尚未闻法修行之众。随喜、即见人得益心生欢喜，不生嫉妒；闻所说法，与心和顺，不生违戾。宗亲、同宗之亲族。知识、相知相识之人。随喜闻法及随喜演说，均不必得于经之全义，至展转传说之后，其义当益不完。直至第五十人者，极言所传法义之微，其随喜功德当至有限也。</p>
<p><b><span style="color:teal">“若四百万亿阿僧祇世界六趣四生众生──卵生、胎生、湿生、化生，若有形、无形，有想、无想、非有想非无想，无足、二足、四足、多足，如是等在众生数者，有人求福，随其所欲娱乐之具皆给与之。一一众生，与满阎浮提金、银、琉璃、砗磲、玛瑙、珊瑚、琥珀、诸妙珍宝，及象马车乘、七宝所成宫殿楼阁等，是大施主如是布施满八十年已。<span lang="EN-US"></span></span></b></p>
<p>此下明所校量之境。四生，即胎、卵、湿、化。自卵生以下，若加非有形、非无形两类，共名十二类生。又四生亦可通摄十二类生，因化生可摄形、想等类也。此以生类为别。无足、即腹行类，合二足、四足、多足等，皆以足数为别。在众生数者，指一切含灵之类。有人求福，犹云此众生中有求福者，非专指人类也。世界既多，生类又众，广大布施更历多年，其财施功德之胜如此。</p>
<p><b><span style="color:teal">“而作是念：我已施众生娱乐之具，随意所欲。然此众生皆已衰老，年过八十，发白面皱，将死不久，我当以佛法而训导之。即集此众生，宣布法化，示教、利喜，一时皆得须陀洹道、斯陀含道、阿那含道、阿罗汉道，尽诸有漏，于深禅定皆得自在，具八解脱。<span lang="EN-US"></span></span></b></p>
<p>既有财施，则众生生活上之苦已为除免，然众生老病之苦，生死流转之苦，尚难获免。此非财施之力所能拔济，故更以佛之解脱法示教利喜，令次第证于四果，成阿罗汉。尽诸有漏，为断性障。于诸禅定皆得自在，为断定障。性障由无始俱来，定障则由修习而得者。执著断尽，则生死本空，遂得小乘涅槃，其法施功德之胜又如此。</p>
<p><b><span style="color:teal">“于汝意云何？是大施主所得功德宁为多不？”弥勒白佛言：“世尊！是人功德甚多，无量无边。若是施主，但施众生一切乐具，功德无量，何况令得阿罗汉果”！<span lang="EN-US"></span></span></b></p>
<p>此校量施主功德。</p>
<p><font color="#333399">庚二<span>&nbsp; </span>正成校量</font></p>
<p><font color="#333399">辛一<span>&nbsp; </span>成傍随喜功德</font></p>
<p><b><span style="color:teal">佛告弥勒：“我今分明语汝：是人以一切乐具施于四百万亿阿僧祇世界六趣众生又令得阿罗汉果，所得功德，不如是第五十人闻法华经一偈、随喜功德，百分、千分、百千万亿分不及其一，乃至算数譬喻所不能知。<span lang="EN-US"></span></span></b></p>
<p>此释成施主功德不如第五十人随喜功德之少分。盖财施只救世人生计之苦，至法施虽令人人得证阿罗汉果亦仍非究竟解脱；又况得阿罗汉者，著于小乘涅槃，于众生究有何益？故不如闻妙法一偈者功德之大也。</p>
<p><b><span style="color:teal">“阿逸多！如是第五十人，展转闻法华经随喜功德，尚无量无边阿僧祇，何况最初于会中闻而随喜者，其福复胜，无量无边阿僧祇不可得比！<span lang="EN-US"></span></span></b></p>
<p>此释成最初随喜法会者之福更较第五十人为胜。盖此第五十人，能以随喜之法施饶益众生，皆由展转传说经义所致；而此展转传说，则皆第五十人以前诸人之力；而推展转传说之由来，非有最初随喜法会者之随喜演说，又曷克致此！是此最初者之功德，皆余人功德之所从出，故其福无可得比。盖一人、一时之法会随喜，一偈、一句之随喜演说，其发端虽微，而往往能唤起夙具智根之人，由闻起信，由信生解，由解起行，由行证果，诸佛诸祖丰盛伟大之佛事业，盖莫不肇基于是。故一人、一言之佛法功德，实非可以限量计也。</p>
<p><font color="#333399">辛二<span>&nbsp; </span>成正随喜功德</font></p>
<p><b><span style="color:teal">“又、阿逸多！若人为是经故，往诣僧坊，若坐、若立，须臾听受，缘是功德，转身所生得好上妙象马车乘、珍宝辇舆，及乘天宫。若复有人于讲法处坐，更有人来劝令坐听，若分座令坐，是人功德，转身得帝释坐处，若梵王坐处，若转轮圣王所坐之处。<span lang="EN-US"></span></span></b></p>
<p>此释听闻随喜、及劝听随喜之果。及乘天宫，谓色界天等得乘宫殿往来空中也。劝坐、分座，令得久听，自身虽未宏法，即为助人宏法，故随各人功行，转身可得天人等王位之福报。</p>
<p><b><span style="color:teal">“阿逸多！若复有人语余人言：“有经名法华，可共往听。即受其教，乃至须臾间闻，是人功德，转身得与陀罗尼菩萨共生一处，利根智慧，百千万世终不喑哑。<span lang="EN-US"></span></span></b></p>
<p>此下详释劝听随喜之果。先释得好善友。即受其教，谓此余人中有人即从其言而往听也。是人、指劝人听经之人。陀罗尼菩萨，指五地以上。得与共处，故常闻法，因能完成慧德，永劫不遭喑哑。</p>
<p><b><span style="color:teal">“口气不臭，舌常无病，口亦无病；齿不垢黑、不黄、不疏、亦不缺落，不差不曲；唇不下垂，亦不褰缩，不粗涩，不疮胗，亦不缺坏，亦不呙斜，不厚不大，亦不黧黑，无诸可恶，鼻不匾</span></b><b><span style="color:teal">□</span><span style="color:teal">，亦不曲戾；面色不黑，亦不狭长，亦不窊曲，无有一切不可喜相。唇、舌、牙齿悉皆严好，鼻修高直，面貌圆满，眉高而长，额广平正，人相具足。<span lang="EN-US"></span></span></b></p>
<p>此释福相庄严。差、谓齿参差。曲、谓齿屈曲。褰音愆，义与缩同。唇下垂则长，褰缩则短，粗则不细，涩则不滑，唇疡为胗，不正为呙，皆唇之恶相。□、即俗书之□，匾薄曰□。不正为戾。狭与狭同。窊音洼，义与凹同。以上口、唇、齿、鼻、面五节，分显正报庄严之相。自唇、舌、牙齿句以下，总叙善根深厚，诸相具足之相。</p>
<p><b><span style="color:teal">“世世所生，见佛闻法，信受教诲。<span lang="EN-US"></span></span></b></p>
<p>此释生生见佛。能见佛闻法世世不断，则终当成佛，其福慧何可几及也？</p>
<p><b><span style="color:teal">“阿逸多！汝且观是劝于一人令往听法功德如此，何况一心听说读诵，而于大众为人分别，如说修行”！<span lang="EN-US"></span></span></b></p>
<p>此释举劣成胜。谓劝一人听法者所获色相庄严之报，只为劣果。举此、正以释成自能听说，并劝众如说修行者之功德殊胜也。</p>
<p><font color="#333399">己二<span>&nbsp; </span>重颂</font></p>
<p><font color="#333399">庚一<span>&nbsp; </span>颂傍随喜之福</font></p>
<p><b><span style="color:teal">尔时，世尊欲重宣此义而说偈言：“若人于法会，得闻是经典，乃至于一偈，随喜为他说，如是展转教，至于第五十。最后人获福，今当分别之：如有大施主，供给无量众，具满八十岁，随意之所欲。见彼衰老相，发白而面皱，齿疏形枯竭，念其死不久，我今应当教，令得于道果。即为方便说，涅槃真实法：‘世皆不牢固，如水沫、泡、焰，汝等咸应当，疾生厌离心’！诸人闻是法，皆得阿罗汉，具足六神通，三明八解脱。最后第五十，闻一偈随喜，是人福胜彼，不可为譬喻。如是展转闻，其福尚无量，何况于法会，初闻随喜者？<span lang="EN-US"></span></span></b></p>
<p>傍随喜，即展转闻法之众。</p>
<p><font color="#333399">庚二<span>&nbsp; </span>颂正随喜之福</font></p>
<p><b><span style="color:teal">“若有劝一人，将引听法华，言此经深妙，千万劫难遇，即受教往听，乃至须臾闻，斯人之福报，今当分别说：世世无口患；齿不疏黑黄，唇不厚褰缺，无有可恶相；舌不干黑短。鼻高修且直，额广而平正，面目悉端严，为人所喜见。口气无臭秽，优钵华之香，常从其口出。若故诣僧坊，欲听法华经，须臾闻欢喜，今当说其福：后生天人中，得妙象马车，珍宝之辇舆，及乘天宫殿。若于讲法处，劝人坐听经，是福因缘得释梵转轮座。何况一心听，解说其义趣，如说而修行，其福不可限”。<span lang="EN-US"></span></span></b></p>
<p>正随喜、即自往闻法，及劝人听法者。优钵华、即青莲花。</p>
