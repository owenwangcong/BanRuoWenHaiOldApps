<p align="center" style="text-align:center;"><b><span style="font-size:36.0pt;color:#FF6600">地藏本愿经讲记</span></b></p>
<p align="center" style="text-align:center;"><b><span style="font-size:36.0pt;font-family:标楷体;color:#FF6600">（阎浮众生业感品第四）</span></b></p>
<p align="center" style="text-align:center;">&nbsp;</p>
<p align="center" style="text-align:center;"><span style="color:#003300">唐于阗国三藏沙门实叉难陀译</span></p>
<p align="center" style="text-align:center;line-height:15.0pt"><span style="color:#003300">圣一老法师述</span></p>
<p align="center" style="text-align:center;line-height:15.0pt"><span lang="EN-US" style="color:#003300">&nbsp;</span></p>
<p style="text-indent:24.0pt;line-height:15.0pt"><span style="color:#333399">阎浮众生业感品第四</span></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此品乃众生作业受苦感佛出世之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">法华经云：“今此三界，皆是我有。其中众生，悉是吾子。而今此处，多诸患难，唯我一人，能为救护。”观此文，则知一切众生，皆有佛性，皆是佛子，皆可成佛，所以如来发愿而度脱之。如来度众生，度众生之苦而已；众生若无一切苦，便是佛。所以众生有苦，感佛出世；众生若无苦，如来不出世。如来出世，为救众生之苦故。众生苦，是能感；如来大悲，是所感。众生之苦，感佛菩萨出世，故名众生业感品。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">经云：“净法界身，本无出入，大悲愿力，示现受生。”法身清净，犹如虚空，无出无入；大悲愿力，为救众生，无出而出。故世间有佛菩萨：释迦降迹迦毗罗国，金地藏示生新罗王家，皆是众生受苦，感佛菩萨出世救度。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛菩萨何故降生南阎浮提？因此土众生，其性刚强，作业受苦特别多，所以释迦、地藏皆降此土。譬如父母多诸儿女，一儿病重，必获父母偏怜、爱护而亲近之故，名阎浮众生业感品。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">阎浮提是树名。此土之北，有一大树王，其果汁染沙成金，号胜金。其树影上染月宫，故得染污之名；例此土众生多被烦恼所染，受苦极重。苦重先救，感佛出世。此品说地藏为救母苦，普及一切，感发大愿之文也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时地藏菩萨摩诃萨白佛言。世尊。我承佛如来威神力故。遍百千万亿世界。分是身形。救拔一切业报众生。若非如来大慈力故。即不能作如是变化。我今又蒙佛付嘱。至阿逸多成佛已来。六道众生。遣令度脱。唯然。世尊。愿不有虑。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘尔时’者，佛母闻地狱事毕之时。地藏菩萨即白佛言：‘世尊啊！我学佛学成功，而证得如来神力。以如来神力故，就能大悲拔苦，将一身分为无量身，分身到众生作业受报极苦之地狱去救度。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘假如不是佛慈悲勉励我，即不能作如是变化——变一为多，化而复化——以幻化之身，到地狱去度众生啊！’大智度论云：“诸菩萨修苦行事，难办难成。”佛安慰言：“无得疲厌，当勤精进，行是十力，当得无量果报。”这段文说一切菩萨修一切难行苦行，极其艰辛，佛是过来人，知道过此难关，便得无量神力，因此勉励菩萨莫退，勇猛向前。所谓：“百尺竿头重进步，十方世界现全身。不经一番寒彻骨，焉得梅花扑鼻香。”所以修行在最困难之时，必须善知识来接引，否则功亏一篑，功败垂成，自打退鼓。因此地藏菩萨说：‘我行菩萨道，遇最困之处，若非如来大慈心来接引，更进一步，焉能获如来神力，将一身变为无量身。我既有如来神力，今日又蒙佛在天宫付嘱，将未度尽的众生，交给我去度，我就用如来神力去度，大约不会错嘛！我度众生度到阿逸多成佛。弥勒未下生以前，所有释迦的儿孙，在六道中者，悉遣解脱，离三途苦，以人天身，得遇龙华三会，闻法度脱。此事我尽力去作，唯愿世尊，愿不有虑。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">阿逸多是弥勒之名，此云“无能胜”。弥勒修慈心三昧，于诸菩萨中，最为第一，故云无能胜。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时佛告地藏菩萨。一切众生未解脱者。性识无定。恶习结业。善习结果。为善为恶。逐境而生。轮转五道。暂无休息。动经尘劫。迷惑障难。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛告地藏言：‘一切众生未解脱者，内被惑转，外被境转，所以性识无定。自己又无坚定之志，一出头来，宿习现前，便随它转，总不肯逆水行舟，克念作圣，降伏其心，依旧随宿习而去造恶业，没法子不堕恶道啊！假如善习现前，又随善习去造善事，自然结善果。又自无智慧，未闻佛法，不了善果无性、如幻如化、虚妄不实，一味认以为真，尽情去享受；人天福尽，没法子不落轮回啊！如是其心，不作恶、便造善，心随境转，境迁心移，善恶交替，故有生死轮回。轮转五道，无时暂息，经历尘劫，从迷积迷，因迷起惑，作业成障，欲出苦海，则难矣！’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如鱼游网。将是长流。脱入暂出。又复遭网。以是等辈。吾当忧念。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘譬如流水中鱼，游来游去，不觉入网，困不得出；脱幸不入，暂出网外，不久又游入网，遭诸苦难。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此喻众生长流生死海中，又无慧目，作诸恶业，堕三恶道；脱幸出离，不久作业，又堕三途，受诸剧苦。如是等辈，三恶道长，人天路短。既失人身，焉能办道、了生死呢？所以如来特别忧念此辈。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">汝既毕是往愿。累劫重誓。广度罪辈。吾复何虑。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛所忧虑的，是三途受苦众生。今天得遇地藏菩萨，实行累劫重誓，毕竟往昔大愿，在三恶道广度罪苦众生，则佛心无复忧虑了。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">说是语时。会中有一菩萨摩诃萨。名定自在王。白佛言。世尊。地藏菩萨累劫以来。各发何愿。今蒙世尊殷勤赞叹。唯愿世尊。略而说之。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃定自在王乘机发问之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">因释迦如来赞地藏累劫发弘重誓，广度罪辈，未卜地藏往昔发何大愿，今蒙如来殷勤赞叹。唯愿世尊，为众生略说，俾广见闻，同种善根。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘定自在王’者，从定得名。此大士人中之龙；世间之爱，悉皆远离。离欲得禅，成就无漏功德，解脱尘劳烦恼；行住坐卧，四威仪中，无有不定时，故名‘定自在’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时世尊告定自在王菩萨。谛听谛听。善思念之。吾当为汝分别解说。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃诫听之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">良由听法，必先审谛而听，成就闻法之慧；次则从听而思，思惟其义，成就思法之慧；再则念念不忘，反复观之，观久便能悟入，祛惑见理，成就修慧。闻、思、修三慧具足，才是真正闻法。所以世尊说：‘汝能谛听，善思念之，吾当为汝，分别解说。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">乃往过去无量阿僧祇那由他不可说劫。尔时有佛。号一切智成就如来。应供。正遍知。明行足。善逝。世间解。无上士。调御丈夫。天人师。佛。世尊。其佛寿命六万劫。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃过去佛出世之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">如来有天眼观彼久远，犹若今日，所以过去之事，清清楚楚。过去无量个阿僧祇、那由他、不可说劫，那时有佛出世，其名号‘一切智成就’。此佛以智立名，无明破尽，得一切智，知一切法；事理性相，依正因果，无一不知，知穷诸法实相得名。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘如来、应供、正遍知等’，是佛通号，佛佛皆然。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘如来’者，仿同先德号。今佛出世，如古佛再来。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘应供’者，堪为福田号。具智、断二种功德，堪为众生福田，供养者，得福无量。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘正遍知’者，遍知法界号。十法界事理性相因果，无一不知故。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘明行足’，果显因德号。因中修福修慧，果上福足慧足。慧足名‘明’足，福足名‘行’足。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘善逝’者，妙住菩提号。一去不再来，一证菩提，永不再起烦恼，如矿成金，不重为矿。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘世间解’，达伪通真号。觉了世间法，当下就是佛法。六祖曰：“佛法在世间，不离世间觉。离世觅菩提，恰如求兔角。”</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘无上士、调御丈夫’，应机说法号。菩萨有所断，名上士；佛无断，名无上士。佛应机说法，能调难调，调众生之心猿，御众生之意马，降伏其心，故名大丈夫。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘天人师’，摄化从道号。天结使薄，人根机利，容易入道。如来说法，无量人、天悟道。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘佛’，觉悟归真号。自觉觉他，同归一真；穷诸法之本源，了性相之一体。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘世尊’，三界独尊号。天上天下，唯佛独尊。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">其佛住世六万劫，长寿度众生也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">未出家时。为小国王。与一邻国王为友。同行十善。饶益众生。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">贤愚经云：“若听人民，若自己身，出家入道，功德无量。非譬为比，高于须弥、深于巨海、广于虚空。由出家故，毕成佛道。”此乃贤愚经，赞叹出家功德。大过须弥山、深过巨海、广如虚空，由出家善根故，毕竟成佛。四种出家：</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">（一）身、心俱出家。（二）身出家，心不出。（三）心出，身不出。（四）身、心俱不出。二好二不好也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">第一、出世俗家。远离妻子、儿女、俗情故，又名出红尘家。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">第二、出三界家。解脱生死，证阿罗汉。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">第三、出无明家。证佛法身，究竟出无明家，便成佛道。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘一切智成就佛未出家以前，曾做一小国王，与一邻国王为友，同行十善。又以十善法，饶益其国人民。’十善者：身不杀、盗、淫，身业清净；口无妄言、绮语、两舌、恶口，口业清净；意无贪、嗔、痴、烦恼，意业清净。十善是生天法门，但行十善，上升六欲天，故各饶益。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">其邻国内所有人民。多造众恶。二王议计。广设方便。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此国王与邻国王为友，但邻国内，所有人民，大多数作恶，不奉十善之化。二王讨论，用何方便，使其不造恶耶？</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">一王发愿。早成佛道。当度是辈。令使无余。一王发愿。若不先度罪苦。令是安乐。得至菩提。我终未愿成佛。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">二王议计，唯有愿力最大，有愿必成；愿力就是心力，一切力中，心力最大。诸佛全凭愿力成等正觉。凡夫临命终时，一切威势悉皆散失，唯有愿王不相舍离，于一切时，引导其前，往生净土。既然愿力有如是之大，则能度斯辈矣。所以‘二王同时发愿，一王发愿：愿早成佛，自度度他，使令无余；一王发愿：先度他离苦、度他安乐、度他证菩提，然后自己成佛。’发先人后己之愿，所谓“发僧那于始心，终大悲而赴难”者，地藏是也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">佛告定自在王菩萨。一王发愿早成佛者。即一切智成就如来是。一王发愿永度罪苦众生。未愿成佛者。即地藏菩萨是。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘二王在因地中，同时发愿。一王发愿先成佛，后度众生，已经成佛百千万亿劫，一切智成就如来是。一王发愿先度众生成佛，自己未愿成佛，今尚在菩萨位者，地藏菩萨是。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复于过去无量阿僧祇劫。有佛出世。名清净莲华目如来。其佛寿命四十劫。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">复说地藏过去发愿之事。‘过去无量阿僧祇劫之前，又有佛出世，名清净莲华目’。印度莲华育色，佛眼似之，故云‘清净莲华目’。所谓“面如净满月，眼若青莲花”，“目净修广若青莲，齿白齐密犹坷雪”，皆赞如来相好之文，三十二相中属绀色目相。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">像法之中。有一罗汉。福度众生。因次教化。遇一女人。字曰光目。设食供养。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃罗汉游化人间之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">古德每每学道功成，便下山游化人间，广度有缘人，古规也。‘彼佛灭度，正法已过，像法来临，当时有一罗汉’。‘罗汉’是梵语，此云“无生”，三界生死不生故；又云“杀贼”，九十八使见思烦恼贼灭故；又名“应供”，罗汉证无漏，令人得福，而自福不漏故。‘此罗汉以无漏功德，令供养者皆得人天之福，故云“福度众生”。不但令人生福，而且次第游行，教化有缘人。巧遇一女人，字曰光目，设食供养。’此女目蕴慧光，睛藏神德，发菩提心人也。施人饮食，有五功德：一施命、二施色、三施力、四施安、五施辩。若施罗汉，获福百倍矣。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">罗汉问之。欲愿何等。光目答言。我以母亡之日。资福救拔。未知我母生处何趣。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">罗汉是圣人，供养得福，福能满人愿，故问：‘欲愿何等？’天上人间之福，皆能如意。光目答言：‘我不求世间人天之福，但以母亡之日，一七、二七、三七，皆资福救拔，但未知我母生趣，我想知母生趣，给我心安。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">罗汉愍之。为入定观。见光目女母。堕在恶趣。受极大苦。罗汉问光目言。汝母在生作何行业。今在恶趣受极大苦。</span></b></p>
<p style="text-indent:24.0pt;line-height:15.0pt"><b><span lang="EN-US" style="color:teal">&nbsp;</span></b></p>
<p style="text-indent:24.0pt;line-height:15.0pt">‘罗汉愍其孝心倍常，一定要知母生趣，其心方安。比之今人，但作福了事，不问生处，差千万里矣！乃为入定，在三昧中，见光目母，堕在地狱，受极大苦’。罗汉是小圣，天眼能观大千世界事，但不能知其所以，因问光目言：‘汝母在生作何行业？业成报现，今在恶趣，受极大苦。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">光目答言。我母所习。唯好食啖鱼鳖之属。所食鱼鳖。多食其子。或炒或煮。恣情食啖。计其命数。千万复倍。尊者慈愍。如何哀救。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃光目母习恶堕苦之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">光目答曰：‘我母习气所好，唯好食鱼、啖鳖。一见鱼鳖，便买来食，且喜食其鱼子、鳖卵。有时炒黄、有时煮熟，每每恣情纵欲，饱食三餐。计其所食鱼、鳖之生命，千千万万，复倍是数。如是杀生既多，难免报在地狱，尊者慈愍，如何哀救呢？’愿云禅师云：“千百年来碗里羹，怨深似海恨难平；欲知世上刀兵劫，但听屠门夜半声。”</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">罗汉愍之。为作方便。劝光目言。汝可志诚。念清净莲华目如来。兼塑画形像。存亡获报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃指示救母方法之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">小圣不及大圣，罗汉力弱，断见思惑，未破无明、未证法身、无不思议神力，自问不能救拔众生苦，因此指示光目：‘汝可求佛——至诚念清净莲华目如来名号，并塑画佛形像。念佛和塑画佛像这两种功德甚大，不但救度汝母，又能令汝增福、增慧，故云“存亡两利”。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">志诚二字很重要，不诚无物。且圣女为母念佛，岂不纯孝动天，至诚感佛吗？诚是实德，性命之根，天得之以成天，地得之以成地，人得之而自成。何故教各佛呢？佛告比丘：“我灭度后，若称我名，所获福痣，无量无边。”故罗汉教令称本师佛名。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">光目闻已。即舍所爱。寻画佛像而供养之。复恭敬心。悲泣瞻礼。忽于夜后。梦见佛身。金色晃耀。如须弥山。放大光明。而告光目。汝母不久。当生汝家。才觉饥寒。即当言说。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃依教见佛之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘光目闻罗汉指示，即依其教，舍自己所爱之物，而画端正、庄严之佛像，灯、涂、果、乐，种种珍馐，陈列佛前，至诚供养；复一心不乱，念佛功德名号，悲泣瞻礼’。人有孝心，佛有感应。中夜已过，‘当后夜时，忽梦见佛身，金色晃耀，功德巍巍，犹如宝山，放大光明遍照十方。而告光目言：“汝母不久，当生汝家，才觉饥寒，即当言说，汝自知之。”’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">发梦，梦见佛是好的。出生菩提心经云：“若有梦见佛形像，诸相具足庄严身，众生见者应欢喜，念当必作调御师。”</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">其后家内。婢生一子。未满三日。而乃言说。稽首悲泣。告于光目。生死业缘。果报自受。吾是汝母。久处暗冥。自别汝来。累堕大地狱。蒙汝福力。方得受生。为下贱人。又复短命。寿年十三。更落恶道。汝有何计。令吾脱免。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃重业轻报之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">其母罪重，应堕地狱受苦，今圣女以念佛、塑像两种功德，令其转重成轻，地狱受苦身转为婢子身；又仗佛力，宿因能说。故云：‘未满三日，而乃言说。’又仗佛力，知阿女来救。而‘稽首’者，叩头至地，稍留片刻，表敬也。‘稽首而复悲泣，告于光目’者，知恩感谢也。‘生死业缘，果报自受’，此二句，乃自觉之文；今日乃知因果报应，丝毫不爽，人死业存，自作自受，我亲自尝之矣！能不信耶！吾非别人，乃是汝母。吾死之后，即入无日月光明幽冥世界。所谓：“铁围两山间，窈窈何冥冥，神识堕其中，不睹日月精。展转不相见，但闻叫呼声。”自与汝别后，累堕大地狱受苦，今蒙汝念佛、塑像之福力，方令我转生阳间，为下贱人。前生杀业，余报所感，今生命短，只有十三岁。我的恶业生报已过，后报未尽，还要堕恶趣受苦，汝有何计，究竟令吾脱免下贱、短命恶道之苦呢？</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">光目闻说。知母无疑。哽咽悲啼。而白婢子。既是我母。合知本罪。作何行业。隋于恶道。婢子答言。以杀害毁骂二业受报。若非蒙福。救拔吾难。以是业故。未合解脱。光目问言。地狱罪报。其事云何。婢子答言。罪苦之事。不忍称说。百千岁中。卒白难竟。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃光目令母知罪自悔之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">先佛梦告，今闻母说，与梦相符，光目知是己母，决定无疑，不觉悲从衷出，哽咽啼泣而白婢子：‘既是我母，生前之事，合知本昔之罪，作何种业而堕恶道呢？汝知道吗？’婢子答曰：前生是汝母，今生是婢子，我前世以杀害鱼鳖，多食其子之罪，是一。又汝每每劝我，杀生有罪，我不信，反而毁骂三宝。以此二业，受地狱之报，若非蒙汝供佛之福，仗佛神力救拔赦免，不能这么快就脱地狱苦报。’光目问曰：‘汝在地狱，受什么苦啊？其事如何？可以讲给我听吗？’婢子答言：‘罪苦之事，难以出口，不忍称说。假如说之，百千岁亦说不尽。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">光目闻已。啼泪号泣。而白空界。愿我之母。永脱地狱。毕十三岁。更无重罪。及历恶道。十方诸佛。慈哀愍我。听我为母所发广大誓愿。若得我母永离三涂。及斯下贱。乃至女人之身永劫不受者。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃发愿救母之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">光目问明母苦之事，确实无讹，啼泪号泣而白虚空界，一心启告，发深重愿云：‘愿我之母，永脱地狱苦，十三岁毕，更无重罪，及不历三恶道。唯愿十方诸佛，慈哀愍我，听我为母而发广大誓愿。若得我母，永离三途及斯下贱，乃至女人之身永劫不受者。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">愿我自今日后。对清净莲华目如来像前。却后百千万亿劫中。应有世界。所有地狱及三恶道诸罪苦众生。誓愿救拔。令离地狱恶趣。畜生饿鬼等。如是罪报等人。尽成佛竟。我然后方成正觉。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃光目女，发大誓愿救三恶道罪苦众生，尽成佛竟，然后方成正觉之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">发誓愿已。具闻清净莲华目如来而告之曰。光目。汝大慈愍。善能为母发如是大愿。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃本师赞评愿文之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">光目为母，以大慈心，遍缘法界众生，发大誓愿；此愿何只救母之苦，不救一切众生之苦。以救众生苦之大愿，求毕母罪，譬如大水而灭小火。以大愿而赎母罪，岂有不灭乎！故佛赞曰：‘既善且能矣！’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">吾观汝母十三岁毕。舍此报已。生为梵志。寿年百岁。过是报后。当生无忧国土。寿命不可计劫。后成佛果。广度人天。数如恒河沙。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃大愿力，能令阿母所有罪业，悉转无余之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛眼能穷未来际之事。‘吾以佛眼观汝母，承汝大愿力，十三岁毕，舍此报已，生为梵志’，此转贱为贵之文。印度四姓，，以梵志为最。‘寿命百岁’一句，转夭为寿之文，转十三岁为百岁之寿。‘过是报后，当生无忧国土，寿命不可计劫’，此乃转女身为大丈夫身之文。无忧国，就是极乐世界，无有女人，且多一生补处，寿命不可计劫。‘后成佛果，广度人天，数如恒河沙’，此乃度母成佛之文。且地藏度一切众生成佛，何只阿母，不过先从母始。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">佛告定自在王。尔时罗汉福度光目者。即无尽意菩萨是。光目母者。即解脱菩萨是。光目女者。即地藏菩萨是。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃结会古今之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘昔日游化人间，福度光目者，今忉利天宫，以无尽心，度无尽众生的无尽意菩萨是。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘光目母者，今忉利天宫，得不思议解脱的解脱菩萨是。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘光目女，发大誓愿，度罪苦众生成佛，然后自己方成正觉者，地藏菩萨是。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">昔日能度所度，若子若母，经恒沙劫，今日叙会天宫，可谓因缘殊胜者矣！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">过去久远劫中。如是慈愍。发恒河沙愿。广度众生。未来世中。若有男子女人。不行善者行恶者。乃至不信因果者。邪淫妄语者。两舌恶口者。毁谤大乘者。如是诸业众生必堕恶趣。若遇善知识。劝令一弹指间。归依地藏菩萨。是诸众生。即得解脱三恶道报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃地藏大愿，归依灭罪之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘世尊说过去久远劫中，地藏菩萨以慈愍心，发恒河数愿，广度众生’。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">慈有声闻慈、如来慈之分。慈若不具十力、四无所畏、三十二相者，是声闻慈；慈若具十力等，一切无漏功德，是如来慈。迦叶尊者，曾以一偈赞佛：“我今欲以一法赞，所谓慈心游世间，是慈即是真解脱，是慈即是大法聚。”大法聚，即是大涅槃。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏菩萨，历劫以大慈发愿，其愿最大，从愿起行，广度众生，其行广大；由修广度众生之行，度得多，其神力更大；有大神力，就能拔众生之罪苦矣。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘如来灭后，未来之世，末法众生，若男子、女人，一生不行善而行恶者’，此人临命终时，必堕恶道无疑。所谓“恶有恶报，作是得是”啊！更有众生，‘乃至不信因果者’。一切罪中，以不信之罪最大。不信善恶因果，不信有三宝功德，光明照世，利益众生；不信故，又教人不信。既不信因果，谁人肯行善呢？谁人肯止恶呢？鼓励人作恶止善，邪见薰世，邪见害人，所以其罪极大，如是之人，必堕恶道。‘或有男子、女人，一生好犯外色，终身去作嫖婊之事’，此等人，临终亦堕恶道。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘又有人，一生专门妄语——害人、骗人钱财。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘复有人，喜欢两舌——搬弄是非、谤欺良人。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘更有人，一生粗口骂人。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘或有人毁谤大乘经典，云非佛说者。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘造如是等业众生，不久必恶道无疑。假若幸遇善知识劝令一弹指顷，至诚归依地藏菩萨，仗菩萨多劫愿力，所作罪业，即得解脱三恶道报。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">譬如大船能载百吨巨石，不沈海底；又如光明能破千年之暗；又如小火能烧万顷之薪。如是地藏菩萨神力，最不思议，归依者能灭众罪，回头是岸，改过忏悔，更莫复造，善莫大焉，佛法无边啊！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若能志心归敬。及瞻礼赞叹。香华衣服。种种珍宝。或复饮食。如是奉事者。未来百千万亿劫中。常在诸天受胜妙乐。若天福尽。下生人间。犹百千劫常为帝王。能忆宿命因果本末。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃供养生天之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏愿大、神力大，前归依灭罪，今供养生天皆仗神力故也。先‘志心归依恭敬地藏’，自己心力也；及‘瞻礼赞叹’，眼瞻、身礼、口赞叹，自己身力也；‘香花、衣服，种种珍宝等外物供养’，自己财力也。密部说：“香是能悦怿三昧，以此供养，即得如来无碍之智。华是宝庄严三昧，以此供养，速得如来四八妙相。”衣服者，袈裟也；以袈裟供养地藏。‘种种珍宝’者，七宝也，金、银、琉璃、砗磲、玛瑙、珊瑚、琥珀、真珠等宝，人所贵者，以此供养，表敬也。每日饮食奉献，先献后食，表尊重也。若能一生心、身、财三力奉事者，感得未来百千万亿劫‘常在诸天’，指六欲天，受胜妙乐。‘若天福尽，余福未尽，下生人间，犹百千劫，常作帝王，有宿命通——忆知过去供养地藏是因，生天是果；生天是本，人王是末。’能忆宿命，不昧前因，自然福上修福，以人天身，见佛闻法，修菩提道矣！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">定自在王。如是地藏菩萨。有如此不可思议大威神力。广利众生。汝等诸菩萨。当记是经。广宣流布。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃佛嘱流通之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛告定自在王：‘地藏菩萨有如是大威神力，归依者灭罪，供养者生天，广利众生，汝等菩萨应牢记斯经，流布沙界利乐有情。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">定自在王白佛言。世尊。愿不有虑。我等千万亿菩萨摩诃萨。必能承佛威神。广演是经。于阎浮提。利益众生。定自在王菩萨白世尊已。合掌恭敬。作礼而退。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃无量菩萨，以如来神力，均能流通此经，于阎浮提利益众生之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时四方天王俱从座起。合掌恭敬白佛言。世尊。地藏菩萨于久远劫来。发如是大愿。云何至今犹度未绝。更发广大誓言。唯愿世尊。为我等说。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃四天王述疑之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">须弥山腰四万二千由旬高处，有四天王天。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">东方持国天王：护持国土故；领乾闼婆（此云寻香，天帝俗乐神）、富单那（此云臭，主热病鬼）二部鬼神。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">南方增长天王：令自他善根增长故；领鸠槃荼（梦魇鬼）、薛荔多（劣的饿鬼）二部鬼神。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">西方广目天王：能作种种语故；领毗舍阇（颠狂鬼、啖精气鬼）、毒龙（有眼、声、气、触四毒）二部鬼神。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">北方多闻天王：福德之名，闻四方故；领夜叉（飞行鬼）、罗刹（可畏鬼、暴恶鬼）二部鬼神。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘如是四大天王，共领八部鬼神，护国安民。今闻地藏菩萨，久远发愿度生，度来度去，至今未尽；又在佛前，发大誓言：“如来灭后，所有罪苦众生，一肩荷担，负责去度。”未卜地藏愿力未圆，抑众生难度耶？唯愿世尊，为我等说之。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">佛告四天王。善哉善哉。吾今为汝。及未来现在天人众等。广利益故。说地藏菩萨于娑婆世界。阎浮提内。生死道中。慈哀救拔。度脱一切罪苦众生方便之事。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃佛答度生，须用方便之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">众生有种种病，菩萨用种种方便而度之。众生病千变万化，菩萨方便药，亦巧妙无方。若无病则不用方便，但众生病无尽，故菩萨方便智亦无穷。以无穷智，度无尽众生，则菩萨愿力无边，充满法界矣！谁论尽与不尽；尽不尽是世间法，佛法无尽无不尽啊！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">所以世尊曰：‘善哉善哉！汝问得好，吾今为汝，及未来、现在天人等广利益故，说地藏菩萨在娑婆世界，阎浮提内，生死道中，救拔罪苦众生方便之事。’汝等若明，则识会度众生了；人天若明，则识会自度了。所以说，善哉善哉！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">四天王言。唯然。世尊。愿乐欲闻。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">唯然。世尊大士，度生之方便，我等愿闻。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">佛告四天王。地藏菩萨。久远劫来。迄至于今。度脱众生。犹未毕愿。慈愍此世罪苦众生。复观未来无量劫中。因蔓不断。以是之故。又发重愿。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃众生业苦无尽之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">因众生迷理起惑，由惑造业，因业招果；果复生惑，作业受苦。如是惑、业、苦三，如恶叉聚，循环不息，生死无尽，因蔓不断，以是菩萨又发重愿，度其无尽惑、业、苦。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">众生所作之业，有三种报：</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">一、现报：今生受报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">二、生报：死后来生受报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">三、后报：经无量劫还有果报。菩萨救现报、生报已，而后报之苦时长，因蔓不断，所以又发重愿而度之。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">众生作业，一业一生死，一生作无量业，则有无量生死。何况生生世世所作之业，积在八识田中，望之因蔓不断，以是又发重愿而度。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">以此三种因缘，佛告四天王：‘地藏菩萨从久远劫来，度到今日，而众生未尽者，非菩萨愿力不广故；乃是众生业果无穷、后报无尽，八识田中业种累累，因蔓不断，所以又发深重愿、长远心，而度脱之。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如是菩萨于娑婆世界。阎浮提中。百千万亿方便。而为教化。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃釜底抽薪之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏菩萨在别的世界，度生方便，故且不说。且说在阎浮提，就有百千万亿方便教化众生：莫作诸业，业亡果丧，生死自了。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">四天王。地藏菩萨。若遇杀生者。说宿殃短命报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">人人爱命，物物贪生。蠢动含灵，皆有佛性，而杀者，即杀未来诸佛，故先感习气报——多病短命，果在地狱。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇窃盗者。说贫穷苦楚报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">命里有时终须有，命里无时莫强求。各人有各人的福，你自己不去修福，反盗人财物，而损自己之福，宜乎其受贫穷苦楚之报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇邪淫者。说雀鸽鸳鸯报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">人心惟危，岂可纵欲！淫犯外色，作嫖婊等事，自伤慧根，增长诸恶，畜生何殊，所以先受雀、鸽、鸳鸯等报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇恶口者。说眷属斗诤报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">守口如瓶，岂可不讲道理。出口伤人，令人愤恨，常怀报复；伤人自伤，果报自受，感得自己眷属斗诤不息，能不令汝心痛。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇毁谤者。说无舌疮口报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">毁辱良善，诽谤贤哲，自然舌烂口中，疮生唇内。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇嗔恚者。说丑陋癃残报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">每见面目狰狞，相貌丑陋，背痴肢残，皆是前世嗔火伤人、恚毒害他所致。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇悭吝者。说所求违愿报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">悭而不用，吝不与人，不满人愿；将来感得，凡有所求，皆违己愿报。</p>
<p style="text-indent:24.0pt;line-height:15.0pt"><b><span lang="EN-US" style="color:teal">&nbsp;</span></b></p>
<p style="text-indent:24.0pt;line-height:15.0pt"><b><span style="color:teal">若遇饮食无度者。说饥渴咽病报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">饮食知节量。过量饮、过量食，疾病丛生。饮多伤胃，食多伤气，故感常饥常渴，咽病之报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇畋猎恣情者。说惊狂丧命报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">纵意畋猎，恣情杀生，感得惊狂堕堑、堕海、马踏、车伤等，丧命之报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇悖逆父母者。说天地灾杀报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">“木本水源，人从亲生”，为子尽孝，人伦之常，天理之本；今反背天害理，忤逆父母，故感天地打杀报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇烧山林木者。说狂迷取死报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">无故放火烧山林，惊杀蛇、虫、鼠、蚁<span lang="EN-US">...，伤害无限生灵，毁坏国家林园，故感狂迷自取死报。</span></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇前后父母恶毒者。说返生鞭挞现受报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">前后父母，以非己子，种种楚毒逼害；不久再生，反被其子鞭挞现受报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇网捕生雏者。说骨肉分离报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">人鸟身异，母子情同，母失雏儿，何等心痛！故感亲生骨肉生离死别之报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇毁谤三宝者。说盲聋喑哑报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛是医王、法是良药、僧是看病人，治众生生死之病。若毁三宝者，谁度汝出苦海，宜乎眼盲不见三宝相、耳聋不闻、喑哑不能称三宝功德，受六根残缺之报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇轻法慢教者。说永处恶道报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛法度人出苦，僧教舍邪就正；汝若轻法慢教，谁度汝出三途！宜乎永处恶道矣！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇破用常住者。说亿劫轮回地狱报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">破坏常住物，私用十方物，亿劫轮回地狱报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇污梵诬僧者。说永在畜生报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">污彼梵行，诬僧作罪，永在畜生受报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇汤火斩斫伤生者。说轮回递偿报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">烫毛火炙，斩头斫足，伤害动物；来生做畜生，偿还宿世血债、肉债、命债。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇破戒犯斋者。说禽兽饥饿报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">破所受戒，故堕禽兽；犯过午斋，故受饥饿。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇非理毁用者。说所求阙绝报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">非理毁坏用具，凡有所求，阙绝不得报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇吾我贡高者。说卑使下贱报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">贡高我慢，看人不起，故受此报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇两舌斗乱者。说无舌百舌报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">两舌是非，令众不和，故感无舌，或百舌之报。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若遇邪见者。说边地受生报。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">背理起邪；是非不辨，邪正倒置，无我执我，执断执常，拨无世间善恶因果，拨无出世间涅槃因果，不信三宝威光<span lang="EN-US">...如是等，故感生无义理之域受报。</span></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如是等阎浮提众生。身口意业。恶习结果。百千报应。今粗略说。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃阎浮提众生，自无智慧，以身、口、意三业，顺宿世恶习，造种种业，而受种种果报，今不过略说之。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如是等阎浮提众生。业感差别。地藏菩萨百千方便。而教化之。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地藏菩萨在阎浮提，见众生作业感报，各各不同。而众生畏果，菩萨据果推因，说其种种罪因，以种种方便，教化而度脱之。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是诸众生。先受如是等报。后堕地狱。动经劫数。无有出期。是故汝等护人护国。无令是诸众业。迷惑众生。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃佛说‘阎浮提众生作业，先受生报，后报在地狱。一入地狱，动经劫数无有出期。所以地藏菩萨，在众生未入地狱之前，先以种种方便，止其莫作众罪；罪亡果丧，可出生死。因是之故，汝等四大天王，护人护国，亦应负起责任，无令种种罪业迷惑众生’，助地藏菩萨度众生一臂之力。则幸甚矣！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">四天王闻已。涕泪悲叹。合掌而退。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘四天王闻已，识得业力甚大，业种累累，牵缠不断，众生难度；所以地藏菩萨，重重发愿，长远度生，非愿力不足，乃愿力无穷啊！自问无大神力制止众生不作诸业，所以涕泪悲叹，合掌退归本位。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
