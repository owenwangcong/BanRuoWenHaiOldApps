<h1>《黄叶闲谈》第一讲 缘起</h1><p> 维摩精舍第一届行七已，诸子日集，每兴难问。 </p><p> 若曰：“向上一路，千圣不传，然则入者何入？趋者何趋？百工之术尚有径循也，矧单提之的旨，万有之至行，可以入而无户，由而无道乎？”于是咸趋座下礼问。 </p><p> 先生怫然而起，翻然引去。诸子自恣，莫岸其涯。如是数日数问，莫闻其旨。中秋之前夕，庭桂宵馥，砌兰夜芬，共茗月下，中间如前。 </p><p> 先生曰：“凡有言说都无实义，何有吾宗？” </p><p> 进曰：“若然，无言无说即实义，即宗旨，即阶道欤？” </p><p> 曰：“有且非，况无邪？” </p><p> 进云：“行人但有言时不作有想，无言时不作无想，即实义，即宗旨，即阶道欤？” </p><p> 曰：“有有有无，益增乃玻” </p><p> 进曰：“噫！我知之矣。有无不拘，一派圆成出主人奴，法尔如幻，的实义，的宗旨，的阶道矣故六祖能曰：‘有无皆不立，长御白牛车。’如何？” </p><p> 先生曰：“止！止！学般若人慎勿如是戏论，如是谤言，如是恶口。倘不自悛，讵曰遗讥君子实亦果遭迂曲。” </p><p> 问者大惑，益阻，复礼而叩曰：“学人愚昧罔测幽遐。愿先生哀我赤忱，并矜来学，令未入者思入，思入者能入，能入者升堂及寝而得入，用光前烈，为章后世。” </p><p> 如是数请，先生以手拈须，以目顾众，久之乃曰：“此事人人具足，个个圆成，不趋己入，说个直超，早已成了接引之言，方便之语。何也？所谓法身、化身、报身、秽上。净土、实报庄严土、常寂光上，一切一切已举未举，无不等现，法尔圆成，不从人得，不因师授，不以己求，实无修证，千圣所由，诸佛共履，而当人偏偏要入许多，知许多，见许多，奇特不奇特？到他分上遂弄成人人不知具足，个个不悉圆成，于是乎入不得入，信不自信。奇言妙义兴也，魔外邪正之立，三藏十二文字语言，非文字语言兴也。实际理地那有如许多事来？先圣悯之，为设檀度；上中下乘，为利初机；戒定慧学，乃诠共德。就自肯之浅深，假立阶梯；因入德之难易，权称顿渐，实无实法，宁有要门？当人果能于此一觑觑破，一了了却，不但一切经，一切论，一切临济三玄，曹洞五位，沩仰圆相，云门鉴咦，一切是法非法，胜法劣法等等皆成话柄，而当人自身亦成话柄也。人从何入？趋从何趋？果有入路，或有趋程，诸子诸子，入未入来１众无语。 </p><p> 先生复曰：“苦言能入，龟毛千尺：若言不能入，不特佛法无灵，而且兔角万寻。” </p><p> “然则究竟一句毕竟如何？” </p><p> 先生曰：“向汝道：木樨花开八月秋。” </p><p> 诸子复请未已，久之， </p><p> 又曰：“余己罄量敷陈，脱体开说，而犹云云者，何邪？百无可己，于是以四讲而权开一门，假说五法，择拣先圣伟言，略附个人鄙意，如说成帙，且曰善用我法，踏毗卢顶上人；或泥己私，必系驴橛下客。倘不自契乃心，终是吾瞎汝眼：若曰即明本性，方知不从人言。把叶作金，咎固我也：因指认月，义岂他哉？勉之，勉之。” </p>
