<p align="center" style="text-align:center"><b><span style="font-size:36.0pt;color:#FF6600">大乘本生心地观经讲记</span></b></p>
<p align="center" style="text-align:center"><b><span style="font-size:36.0pt;color:#FF6600">（波罗密多品第八）</span></b><b><span lang="EN-US" style="font-size:36.0pt;color:#FF6600"></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300">太虚大师讲述<span lang="EN-US"></span></span></p>
<p align="center" style="text-align:center"><span style="color:#003300">二十一年十二月在闽南佛学院<span lang="EN-US"></span></span></p>
<p align="center" style="text-align:center"><span lang="EN-US">&nbsp;</span></p>
<p><span style="color:#333399">丁二　二乘回趣大乘法──十回向<span lang="EN-US"></span></span></p>
<p><span style="color:#333399">戊一　修行诸度<span lang="EN-US"></span></span></p>
<p><span style="color:#333399">波罗密多品第八<span lang="EN-US"></span></span></p>
<p>‘波罗密’者，此云到彼岸，如世间之过渡者，其目的即从此岸而达到彼岸，故名到于彼岸。但此‘到彼岸’者，以所喻之佛法而论，即以生死为此岸，涅槃为彼岸，诸菩提分法为渡舟；以此诸菩提分法之渡舟，从此苦岸渡过烦恼海之边际而达到究竟常乐之目的，乃名为到彼岸也。所以、此到彼岸之意义，若广而言之，即是三界、六道生死轮回为此岸，以无住处大般涅槃为彼岸也。又此三界皆以名言假立故，一切有漏虚妄分别为此岸，而根本无分别智所证究竟实相之理为彼岸也。略言之，生死为此岸，涅槃为彼岸，我法二执及一切烦恼所知之二障，与有漏业为中流，以布施持戒等为渡舟也。所以，度生死之海而到于涅槃之岸，其中间必断除二执，解脱二障，圆满一切功德法财，而后方能达到无上菩提之目的。二执为二障之所依，有二执故即有二障，有二障故即起一切有漏善不善法轮回生死海中，所以要超过生死海，必须解脱二障之根，方能为圆满究竟之到彼岸也。</p>
<p>此‘到彼岸’，简言之，即以菩提分法为能度，以三乘人为所度也。菩提分者，广为三十七道品，略为戒、定、慧之三学，而广略适中即是大乘六度或十波罗密法，由此十种波罗密法，成就一切功德，圆满法身，而度脱断除一切烦恼有漏之苦法；所以此十种波罗密法，为自度度他自利利他之工具也。此即略明波罗密多之大意。</p>
<p>此品属三乘共法中之第二大科。前品为大乘共行二乘法，今此波罗密多品和功德庄严品，即是二乘回趣大乘法，明二乘向大所应受之法也。若从别一方法观之，厌舍无垢两品之超欲界法，是‘十信’菩萨所修之法；阿兰若、离世间两品之超上界法，即是‘十住’菩萨所修之法；厌身品之共行二乘法，即是‘十行’菩萨所修之法；今此波罗密多、功德庄严两品之回向大乘法，即是‘十回向’菩萨所修之法也。又此波罗密者，本为信、住、行、向、地菩萨之所共修，但十信菩萨多修戒，十住菩萨多修禅定，十行菩萨多修观慧，而此十回向菩萨则定慧均修，故专名波罗密多，为十回向菩萨所修之行也。‘回向’者，即回事向理，回因向果，回自向他，亦即回众生法而趣向菩提，回世俗法而趣向第一义谛也。</p>
<p><span style="color:#333399">己一　长行<span lang="EN-US"></span></span></p>
<p><span style="color:#333399">庚一　问答偏赞阿兰若<span lang="EN-US"></span></span></p>
<p><font color="#333399">辛一<span>&nbsp; </span>慈氏兴问</font></p>
<p><b><span style="color:teal">尔时、弥勒菩萨摩诃萨白佛言：“世尊！以何因缘殷勤称赞住阿兰若修菩萨行，而不称赞住于余处修菩萨行？如来一时在灵鹫山，为诸菩萨广说法要而作是言：‘菩萨或时止淫女家、亲近屠者，示教利喜，无数方便饶益众生，为说妙法令入佛道’。世尊今日为新发意所说妙法极不如是。然我等类亲于佛前得闻深法，无有疑惑，惟愿如来为未来世求佛道者，演说甚深微妙真理，令菩萨行无复退转”。<span lang="EN-US"></span></span></b></p>
<p>弥勒菩萨兴问世尊，为何偏赞阿兰若处而不称赞余处。换句话说，世尊称赞菩萨修菩萨行时，若住阿兰若处，即获得无数之功德方便、利益，乃至速得圆满证大菩提，其理由安在？同时、世尊不赞余处，和说余处有种种不便菩萨修菩萨行事，及难成办菩提之果，其理由亦何居？如来一时下，即举佛昔时说法和现时说法之矛盾处，兴问世尊偏赞阿兰若之意义也。因佛于灵鹫山中为诸菩萨说法要之时，曾说菩萨修菩萨行，于一切处皆可修习，乃至淫女、屠者之家，亦皆是菩萨修菩萨行之处。而今世尊又对新发意菩萨说修菩萨行，要住阿兰若处最为吉祥，反说余处菩萨行之难成，这岂非世尊说法之矛盾处，故兴问也。然我等类下，重白兴问之本意。并非自己不解，疑世尊说法之矛盾，而实为未来众生，利益未来之新学菩萨，断决未来众生之疑惑，故发问也。换言之，即是替未来修菩萨行之菩萨，征问菩萨行法当如何受持，以及修行何种行门也。</p>
<p><span style="color:#333399">辛二　释尊垂答<span lang="EN-US"></span></span></p>
<p><b><span style="color:teal">尔时佛告弥勒菩萨摩诃萨：“善男子！发阿耨多罗三藐三菩提心求菩提道，有二菩萨：一者在家，二者出家。在家菩萨为欲化导，淫室、屠肆皆得亲近，出家菩萨则不如是。然此菩萨各有九品，上根三品皆住兰若，无间精进利益有情。中下二根诸菩萨等，随宜所住方处不定，或住兰若或居聚落，随缘利益安隐众生。如是行门，汝应观察。复次、善男子！出家菩萨修习佛道，已得无漏真实之法，随缘利乐一切有情。若有佛子未得真智住于兰若，要当亲近诸佛菩萨，若有值遇真善知识，于菩萨行必不退转。以是因缘，诸佛子等应当至心求见一佛及一菩萨。善男子！如是名为出世法要。汝等咸当一心修学！复次、善男子！出家菩萨厌离世间，住阿兰若省用功力，得圆满八万四千波罗密行，速证阿耨多罗三藐三菩提。所以者何？若舍名利住山林者，于身命财必无吝惜，永无系属，自然易满三种波罗密多”。<span lang="EN-US"></span></span></b></p>
<p>此中答分三段：第一段、世尊答弥勒菩萨所问住阿兰若之与否，因有两类菩萨之不同，故有一应住一不必住也。发阿耨多罗三藐三菩提心，求菩提道者，即是发此希求成佛无上菩提之心。阿耨多罗，此云无上；三藐，此云正等；三菩提，此云正觉：合言之，即无上正等觉。此心，即超过一切凡夫二乘之大菩提心也。在家菩萨下，明修菩萨行之菩萨中，有两类菩萨之不同，此在家菩萨修菩萨行时，为欲教化诸众生引诱恶劣之有情，故随时随地皆是行菩萨道处；甚至于杀害有情之屠者与淫女，亦可同居同事。他若社会上之农、工、商、学等等，亦无非是在家菩萨修菩萨之妙用，如引诱众生之方便，更可知也。出家菩萨下，明新发意出家菩萨则不能如是。然在家、出家之上根菩萨，均住阿兰若处修菩萨行，同时亦能入世利乐无数有情；中下根则不然，其修菩萨行之住处，可随宜而安利益有情，不定住阿兰若也。各有九品者，上中下根各有三品，合之成为九品。第二段、因菩萨行住高下之不同，而定住阿兰若与否之差别也。已得无漏至一切有情，明初地已上菩萨，已证无漏法体，亲证诸法实相，具足无漏大智，其心坚固，能转一切烦恼而不为一切烦恼所转，所以可随缘利益一切有情，不必住阿兰若也。未得真智至及一菩萨，明地前之信、行、住、向菩萨，对于真实之智，诸法实相之理，尚未亲证，所以修菩萨行时应住阿兰若，应常亲近善知识，及供养恭敬诸佛菩萨，以求无上菩提之法，使菩萨法永不退转也。善知识，即是涅槃经中所谓四依菩萨也。因初地已上菩萨，亲证无漏智体，能为众生之所依故。应当至心求见一佛，即是劝勉地前菩萨，发愿求见一佛，得生净土等；因往生净土得见佛菩萨等，于菩提心即不退转也。善男子下，是劝未得真智菩萨，应当如是奉持进行，故呼弥勒劝告大众也。第三段、明出家菩萨未得真智，即应远离世间热闹五欲之所，住阿兰若处修菩萨行，有无数方便，得种种功德。所谓下手易而成功高，用力少而见效大，能于最短期间获得八万四千波罗密行，速得菩提果也。三种波罗密，即是名字、亲近、真实波罗密也。</p>
<p><span style="color:#333399">庚二　问答具修波罗密<span lang="EN-US"></span></span></p>
<p><font color="#333399">辛一<span>&nbsp; </span>慈氏重问</font></p>
<p><b><span style="color:teal">弥勒菩萨白佛言：“世尊！住阿兰若出家菩萨不蓄财宝，以何因缘能得圆满檀波罗密”？<span lang="EN-US"></span></span></b></p>
<p>弥勒问意，即是菩萨住旷野处，舍弃一切财宝，以何能修布施圆满檀波罗密。</p>
<p><span style="color:#333399">辛二　释尊广答<span lang="EN-US"></span></span></p>
<p><span style="color:#333399">壬一正明修行十度<span lang="EN-US"></span></span></p>
<p><b><span style="color:teal">佛告弥勒菩萨摩诃萨：“善男子！住阿兰若出家菩萨，入于聚落所乞之食，先以少分施于众生，又以余分施于所欲，即得名为檀波罗密。以自身命供养三宝，头目髓脑施来求者，即得名为亲近波罗密。为求法者说出世法，令发无上菩提心故，即得名为真实波罗密。善男子！是名出家菩萨成就布施波罗密多。复次、善男子！出家菩萨住阿兰若故，修十二头陀之行，若行步时看二肘地，不损众生，即得名为持戒波罗密。坚持禁戒不惜躯命，即得名为亲近波罗密。为求出世说法教化，令发无上菩提之心，即得名为真实波罗密。善男子！是名出家菩萨成就持戒波罗密多。复次、善男子！出家菩萨住阿兰若，能灭嗔恚得慈心三昧，亦无毁辱一切众生，即得名为忍辱波罗密。</span></b><b><span style="font-size:8.0pt;color:teal">（古今原少亲近一段）</span><span style="color:teal">若为一人说一句法，令发阿耨多罗三藐三菩提心，即得名为真实波罗密。善男子！是名出家菩萨，成就忍辱波罗密多。复次、善男子！出家菩萨为令众生得成佛故修精进行，未得成佛福智赢弱，不贪安乐，不造众罪，于昔菩萨行苦行中深生欢喜，翘敬宗仰常无休息，以是因缘即得名为精进波罗密。弃舍身命如捐涕唾，一切时中未尝懈怠，即得名为亲近波罗密。遇有缘者说最上道，令趣无上正等菩提，即得名为真实波罗密。由精进心，如是十行过去不退、现在坚固、未来速满。善男子！是名出家菩萨摩诃萨成就精进波罗密多。复次、善男子！出家菩萨住阿兰若修习三昧，为摄诸法令不散失，入诸解脱永断边见，现于神通化彼众生，令得正智断烦恼本，入真法界悟如实道，当趣菩提，以是因缘即得名为禅定波罗密。欲令众生如我无异，悉得满足调伏有情，不舍三昧，不惜身命，修此三昧即得名为亲近波罗密。为诸众生说深妙法，皆令趣向无上菩提，即得名为真实波罗密。善男子！是名出家菩萨，成就禅定波罗密多。复次、善男子！出家菩萨处于空闲，亲近供养诸佛菩萨，一切智者常乐听闻甚深妙法，心生渴仰恒无厌足，善能分别二谛真理，断除二障，通达五明，说诸法要，能决众疑，以是因缘即得名为般若波罗密。为求半偈弃舍身命，不惮众苦至大菩提。即得成就亲近波罗密。于大会中为人说法，于深妙义无所秘惜，能令发起大菩提心，于菩萨行得不退转。常能观察我身、兰若及菩提心、真实法身，如是四种无有差别，如是如是观妙理故，即得名为真实波罗密。善男子！是名出家菩萨成就般若波罗密多”。<span lang="EN-US"></span></span></b></p>
<p><b><span style="color:teal">“复次、善男子！出家菩萨住空闲处，常能修习方便胜智波罗密多，以他心智慧了有情意乐、烦恼、心行差别，应病与药悉令除差，自在游戏神通三昧，发大悲愿成熟众生，诸佛之法无不通达，以是因缘即得名为方便善巧波罗密多。为欲饶益诸众生故，于身命财都不固惜，即得名为亲近波罗密多。为诸众生怨亲平等，说微妙法令入佛智，即得名为真实波罗密多。善男子！是名出家菩萨成就方便善巧波罗密多。复次、善男子！出家菩萨入于山林，为诸众生常能修习愿波罗密，心恒观察诸法真性，非有非空中道妙理，于世俗事悉能辨了，为化有情恒修慈悲，以是因缘即得名为愿波罗密。以四弘愿摄受众生，乃至舍身不坏悲愿，即得名为亲近波罗密。说微妙法辩才无碍，若有听闻毕竟不退，即得名为真实波罗密。善男子！是名出家菩萨成就愿波罗密多。复次、善男子！出家菩萨住阿兰若，以正智力善了有情心行黑白，能为众生说相应法，令入大乘甚深妙义，即能安住究竟涅槃，以是因缘即得名为力波罗密，以正智眼照见五蕴空寂之理，能舍身命利众生故，即得名为亲近波罗密。以妙智力化邪见众，令断轮回生死恶业，趣向常乐究竟涅槃，即得名为真实波罗密。善男子！是名出家菩萨成就力波罗密多。复次、善男子！出家菩萨住阿兰若，于一切法了知善恶，远离邪见摄受正法，不厌生死不乐涅槃，即得名为智波罗密。不爱自身怜湣众生，于身命财恒修大舍，即得名为亲近波罗密。以微妙智为诸众生说一乘法，令入阿耨多罗三藐三菩提，以是因缘即得名为真实波罗密。善男子！是名出家菩萨成就智波罗密多”。<span lang="EN-US"></span></span></b></p>
<p>文分为十段，即是十波罗密也。此十波罗密各分为名字、亲近、真实波罗密之三种。名字波罗密者，菩萨行罗波密时，虽能利益一切众生，但不过暂时使众生获利，不能永远与众生妙乐，故名名字波罗密也。亲近波罗密者，即是菩萨行波罗密时，虽未能与众生常住之安乐，但若遇为法为人之事，即亡身损命舍弃头目髓脑，皆喜乐而为，故名亲近波罗密，以近于波罗密法故。真实波罗密者，即是演说大乘妙法，利益一切众生，使一切众生照空三界之谜，了知诸法实相之理，能使众生一劳永安，故名真实波罗密也。</p>
<p>第一、布施波罗密：住阿兰若之菩萨，于所乞之食，分为三分：一分施于众生，一分供养有德同伴，一分留为自己充饥，此即为随力随分之布施，亦即名为名字檀波罗密也。菩萨布施檀波罗密行，若能舍己自身供养三宝，及施来求者而不吝惜，即为亲近波罗密也。菩萨若能为求法者说出世法令发菩提心者，即是布施波罗密中第三真实波罗密也。进言之、此布施波罗密中第一名字波罗密，即是身外之财而施于众生也。第二亲近波罗密，即不但身外之财施于众生，即妻子、儿女、头、目、骨、血皆能施于众生，所谓内外施之内施者，即是此也。第三真实波罗密多者，前二波罗密法皆是与众生暂时之乐，而此说法利生能使众生得大菩提，乃名为真实波罗密也。然此真实波罗密法，若确实而言，非地上菩萨所不能修行，因地前菩萨修行亲近波罗密法，亦且易退──如舍利弗于第六住中行菩萨道，为舍眼事而退回──以无证真智慧力，易被烦恼所转故。若依圣言教量诸佛亲证之理，展转教化众生，信、住、行、向亦能随分修行真实波罗密也。</p>
<p>第二、持戒波罗密：此持戒波罗密中亦有三种：修行十二头陀之行，举足看二肘地等，即是名字持戒波罗密。看二肘地者，一肘合中国尺一尺有余，二肘即不足三尺之地，持戒菩萨行动之时，目光不散，只顾足前之地，恐伤害一切有情也。若进步言之，一面坚持禁戒，一面不惜身命供养三宝等，即为亲近波罗密也。从此再进一步，为求法者施于无上妙法，令得无上菩提大果，即名为真实波罗密也。</p>
<p>第三、忍辱波罗密三种：在此三种忍辱波罗密中，经文缺亲近波罗密。若从其他诸度所明，此第二亲近波罗密，亦是舍弃头目脑髓施于众生而不吝惜，如金刚经中所明被歌利王割截身体节节支解等是也。若为一人说一句法，即明说法之重要，和利生之宏大，乃是真实忍辱波罗密也。</p>
<p>第四、修行精进波罗密：为令众生至修精进行，是地上菩萨已证无漏之智，但为成就众生得成佛故，修精进行。未得成佛至精进波罗密，即是初发心菩萨，未得无漏清净智故福智赢弱，但不贪安养，不造重罪，而于菩萨行法及三宝等，深生欢喜、敬仰，故名为精进波罗密也。弃舍身命下，即明亲近、真实两种波罗密，其大意如上述。由精进心，至成就精进波罗密，总明精进波罗密，能于过、现、未三世坚固不退，发精进心修诸波罗密法，即能速证菩提道也。又此精进波罗密，遍于十波罗密中，无论布施、忍辱等，皆要有此精进波罗密法而后方能圆满，故此精进波罗密即通十波罗密，而为成就十波罗密之行动力也。</p>
<p>第五、禅定波罗密：令不散失，即是修三昧等令心专注一境，观念思维而不散缘其他诸法也。入诸解脱，即八解脱、三解脱等。永断边见至禅定波罗密，即是断邪见而生正见，断烦恼业障而得六种神通，化导一切有情令彼各得正智，各入般若海中，亲证法界之理，彻悟真如实道及趣向大菩提等，即名禅定波罗密也。欲令众生如我无异下，菩萨修禅定时，欲令众生与我无异，所得三昧悉皆平等，而又不惜身命不畏劬劳，不舍三昧为法为人等，即名亲近波罗密也。换言之，即菩萨不但自修，而以此所修之法味教化众生，调伏有情，当呵斥者呵斥，当鼓励、教诫者即鼓励教诫之，即名为亲近波罗密也。如能说法利生，即名真实波罗密也。</p>
<p>第六、般若波罗密：出家菩萨至恒无厌足，即是菩萨住于空闲之处，若佛在世应常亲近诸佛，若不在世即于甚深之法，应当恭敬奉持心生渴仰也。善能分别至般若波罗密，即是复能善为观察二谛，断二障，修五明──声明、医药、工巧、因明、内明──决众疑，乃名为般若波罗密也。为求半偈下，明菩萨求法半偈亡身，如世尊因地在雪山求法，不惜身命，即为亲近波罗密也。于大会中至得不退转，是明为众生说法无所吝惜。常能观察我身至真实波罗密，即是观自身、兰若、菩提、法身四法，平等平等，无有差别。因自身即佛身，自身即菩提等。所以佛问维摩诘而罗摩诘答言：“观身实相，观佛亦然”，此即为真实波罗密也。</p>
<p>第七、方便波罗密：从般若起五种波罗密法，若对前五而言，前五即是修福，后五即是修慧；但第六之般若若对后四而言，此般若即为根本智，后四即是从此根，本智所起四种后得智也。常能修习方便胜智波罗密，此方便智都从根本智而起，故名为胜智也。他心即是他有情心，依此他有情所起之心为本质缘，在自心上显现他心之影像，而能了知他心，即为他心智也。心行差别之行，即五蕴中之行蕴，在此行蕴和心法心所法中，观察其种种差别也。自在游戏下，所谓以种种方便，用种种善巧，方便利益有情，即为方便波罗密也。方便中第二三波罗密，其大义如上。</p>
<p>第八、愿波罗密：出家菩萨下，即菩萨住山林中，以大悲愿心为诸众生，恒修波罗密法，以大悲心观察诸法实相，非空非有、非一非异，所谓离四句、绝百非，深契无上中道之义。又以此大愿心观诸俗事，起大慈悲利益有情，因此即名愿波罗密。四宏愿即‘众生无边誓愿度’等之四宏大愿，以此四宏大愿不惜身命，不坏悲愿利益众生，即名亲近波罗密。说微妙法下，即在此二种愿上，再以深妙之法恒时教化众生，即名真实愿波罗密。</p>
<p>第九、力波罗密：出家菩萨下，明入地已上菩萨，以大智力观察众生善恶无记之业，随机宣说相应之法，令入安住大涅槃果，即名力波罗密多。黑白，即善恶法也。正智眼，即以根本无分别智照见五蕴皆空，生佛平等，物我一如，所以发起大悲智力，舍身亡命利益众生，即名亲近波罗密也。以妙智力下，苟能再以妙智方便之力，断众生邪见，破众生迷网，断除生死轮回之苦果，即名真实波罗密也。</p>
<p>第十、智波罗密：前力波罗密乃此智之用，故此智波罗密即是正明彼力用之体也。出家菩萨下，明依此智力了知众生之心性，悟达诸法善恶之真理，不厌身死度脱一切有情，即名智波罗密，若能秉此智力，不惜个人之牺牲身命，怜湣利益众生即名亲近智波罗密也。一乘法，即最为究竟之法。若依事而说，法性互融，交遍相入。依理而说，一一法皆是法性，众生身即真如性也；换言之，即一切法皆空而一一法皆是真如法也。又此一一之法，皆是利益众生，令趣无上大菩提果，令证诸法之实相，故名一乘究竟之法。说此一乘究竟之法，利益众生，即名真实智波罗密也。</p>
<p><span style="color:#333399">壬二　广明差别诸门<span lang="EN-US"></span></span></p>
<p><b><span style="color:teal">“善男子！如是等波罗密多，以何义故说为八万四千差别？汝等当知！为多贪者分别演说二千一百波罗密多，为多嗔者分别演说二千一百波罗密多，为多痴者分别演说二千一百波罗密多，为等分者分别演说二千一百波罗密多。善男子！于如是等二千一百波罗密多以为根本，转增上倍，遂成八万四千波罗密多。如是等法，皆利他行。善男子！若有众生其性难调，闻是法已，心未调伏，即为宣说八万四千诸三昧门，如是妙法，皆自利行。若有众生其性难调，闻是法已心未调伏，即为宣说八万四千陀罗尼门，如是妙法皆利他行。善男子！我为调伏一切有情说如是法，及以无数善巧方便，现种种相教化众生。善男子！以是义故，一切人天普称如来名为导师”。<span lang="EN-US"></span></span></b></p>
<p>‘差别诸门’者，因此文中有波罗密门及三昧门、陀罗尼门之不同，而此一一门中其法宽广，皆有八万四千之多，故以之而立其名也。此中之十波罗密以及下之诸三昧门、诸陀罗尼门，所以要八万四千者，因众生之烦恼有八万四千，故佛说此能对治之法门亦有如是之数；否则所对治之烦恼数多，而能对治之法少，则便断烦恼不尽。唯其如是，如来以八万四千波罗密门，度众生出生死烦恼之海而到彼岸也。次从汝等当知至为等分者分别演说二千一百波罗密多者，正因众生之各各烦恼有轻重之不同，故分别演说之法亦有四种：如为多贪众生，则为宣说二千一百对治贪烦恼之法门；乃至多嗔、多痴、等分之众生，亦各各以二千一百法门而对治之。此中所讲贪等之烦恼，一切众生皆有之，即已登圣地之菩萨尚未能尽无余。此中以三毒为最重，又曰三不善根，故在十根本烦恼或六根本烦恼中皆有之。又为根本烦恼之根本，如贪烦恼在三界中皆有之，所以众生轮回五趣生死而不能超出三界者，皆由于贪爱而不能出离。故法华云“三界所生，以贪为本”。唯其如是，二乘为欲免去生死，故其所修之对治法门，即以离去贪爱为根本也。其次、即是此中之嗔烦恼，嗔烦恼虽不遍三界而亦列在根本烦恼中者，因他是烦恼不善性中之最重要分子，故特标而出之。此嗔烦恼，唯限于欲界有之，若超欲界之色、无色界则便无有。上二界之杂染，唯无记中之有覆无记，非是欲界中之不善性，故上二界无有嗔心。贪烦恼遍三界及不善、有覆，此嗔则唯限于欲界之不善性，是造一切恶业之根本，故凡起嗔心者，皆是不善之法。有此嗔心所故，其他忿等随烦恼亦随之而生，故嗔在根本烦恼中亦是重要之一。第三痴烦恼即是无明，详细分析之，则其种类甚多，如共无明、不共无明、独行不共无明、恒行不共无明，皆摄在此痴中，故经论中常以无明代表一切杂染之法。因其不明于事理，故名之曰无明：于事不明，即不明诸法因果之事；于理不明，即于无常、无我等理，颠倒执为常、乐、我、净。故痴之一法，遍于一切烦恼。若能离痴，即不得名烦恼也。比如贪嗔等相违故，不遍于诸烦恼，如第七识常起贪故，则无嗔心所与之相应并起。而痴烦恼则不然，无论其为　贪、为嗔、为慢等，凡不善、有覆者，皆不离于痴之一法；而疑烦恼之不离于痴，更不待言，因其于一切事理不明，故常与疑相应也。故痴之一法，能遍摄一切烦恼，不特烦恼障为其所摄，即所知障亦无不摄于其中，因所知障亦以痴而为其自相。痴为一切烦恼之总相，其性质最为普遍；其他经论中，亦有以真如代表一切净法，以痴代表一切染法者。如是真无漏善法，则纯清净而无杂染，如地上之菩萨所修者是。设未证到圣地者，虽其所修之法属于善法，但未能除去末那之我执，则便常有痴等四惑杂染而令不净，故末那称为染净依。至于人天之十善法，尤不能离去痴之杂染，故属于有漏之善也。不惟一切烦恼皆可以痴概括，即烦恼、业、生之三杂染，亦可以痴摄之也。此贪、嗔、痴之三不善根，于一切圣教中皆如是说，不过其内容稍有不同耳。此中所谓等分者，谓贪、嗔、痴三种均等，不偏多于贪、嗔、痴之一也。在上之三门中，以贪等烦恼较他烦恼稍多，故各成一独立之门；言多贪等，并非无别种烦恼也。此三种烦恼，大概欲界全有，在上二界则离去嗔之一法，而具有贪痴之二及其他之有覆法。此中之等分，即于贪、嗔、痴之三分均等而无有多少，由此乃立为多贪众生以至等分众生之四类。于所对治之众生烦恼既有四类，能对治之波罗密门，乃亦以四分而对治之。此中所谓多贪等者，者即指五蕴假者有情而言。此中对法贪等之法门，即同于四悉檀中‘对治悉檀’，不同于‘各各为人悉檀’。因各各为人悉檀，是佛为众生说法时，鉴其善根之何在而令其善根增长者。然此‘对治悉檀’，不从根本方面说，是观察众生偏重之烦恼在于何者，即以何法门而对治之。如多贪者，即以对治贪心之法门而对治之，如令其布施及不净观等是。又如愚痴重者，即教之以观十二缘起等是。是则此十波罗密门，若欲对治多贪之众生，则十波罗密皆成为对治多贪众生之波罗密门，对治多贪者如是，则对治多嗔、多痴、及等分众生亦然。此四各有二千一百，则成八千四百。对治多贪等波罗密中各有二千一百，合其数尚仅八千四百，今正如何成得八万四千波罗密多之利他法行？即是于此八千四百波罗密多，在每一单位，进增成十倍，则便成八万四千之数，即此经所谓转增上倍，遂成八万四千波罗密也。计算此八万四千数，颇有不同，可在法数检之。总之，八万四千功德门，皆因对治之烦恼而立数；故下之三昧门、陀罗尼门，其数皆是八万四千，亦即对治众生之八万四千烦恼者也。在三昧门及陀罗尼门之分配，亦可以上面四门而分配之。此即于一切众生有八万四千烦恼，非于一众生皆有之也。如来所说之法，有浅深之不同，声闻以四谛为代表，然四谛本是三乘共修之法，但声闻修此法强胜耳；缘觉乘以十二缘起为代表，而菩萨乘则以十波罗密为代表。此中所谓如是等法皆利他行者，因菩萨所修之法，皆是利他之法，故发广大心以求无上正等菩提，及广作济度众生之事业，皆是利他之行。而此利他之行，即是修波罗密而到彼岸，彼岸即是无上菩提。此无上菩提，即圆满诸波罗密而证得，亦即诸波罗密之所庄严。换言之，即大悲般若常所辅翼之无住大涅槃也，修此无住大涅槃之波罗密因行，要有堪任之性始能成就，若唯散心则便无堪任之能力，为无堪任力者乃更为设三昧门之方便。</p>
<p>次从善男子若有众生至皆自利行者，此即如来所设方便之法。因上之波罗密法门，范围其宽广，若非上根大智之人，则不能顿于其法门任运自在而修行之。今且作退一步之方便，先专修三昧之法门以摄心令定。此在瑜伽菩萨戒中常有如是说：“若自了知上品愚钝其慧钝浊，于所闻法难受难持，难于所缘摄心令定，不往听者皆无违犯”。此即是说：修菩萨行者，其人虽已发菩提心。具足坚固信念，于一切法门虽常修学，但因无始来业力深厚，故现身之中，虽稍有智慧而得闻佛法，但其慧钝浊，于所闻法，所缘境皆难于受持而摄心令定，亦同此中之修波罗密门者，不能调伏其心而对治其烦恼之法。如来有鉴于此，方便设此摄心法门，令众生作退一步之功夫，故有此八万四千三昧法门。修此三昧法门。亦若声闻乘人先修五停心观为入手也。要将贪著六尘、五欲之散心，使之不易狂妄驰骋；如将此散心盘曲之蛇，逼入于五停心竹筒之中，则彼便不能不直其身也。又如好动之猿猴，能将他系住，则虽旋驰，久之亦可令定。五停心观：第一、即是不净观，观一切所缘之内身外境皆是不净者，故能止息众生之贪欲。第二、即是慈悲观，观一切众生皆是可怜湣者，故能止息众生之嗔恚。第三、即是缘起观，观十二缘起三世相续之法，明得众生世世生生轮转不息，沉沦六道无有出期，便能停息无始来之昏暗。第四、界分别观，观但有缘生无自性之蕴界处法而别无实我，便能除去众生之我见。第五、数息观，观于出入呼吸之间而加以计数，不别缘于他法，其杂乱心自不易生，故此观正能摄心令定。但此不过是修观摄心之总相，而三昧法门其数无量，如念佛者其功夫至极时，则便能得念佛三昧，修其他法亦然。要之，即是将心摄于专一所缘之境，不使其浮散昏昧，设稍昏昧即策而重整旗鼓，不再使之昏散，如是念念相续不断，则便成心一境性之三昧。本来，此三昧门即前十波罗密门中之禅定，而此又重出者，因凡修波罗密门者必须六度或十度齐修，不能重此而轻彼，故不能专一于心一境性。此可知修波罗密法门之难，而此三昧法门则专在于摄心令定，不广修各种波罗密法，则其心自易不流浮散。如光之有聚集，则增其明朗之力，心亦如是，若有集中则易统一。故此三昧门虽次于波罗密门，实亦初修学者最重要之一门。此经阿兰若品等专明修习三昧，亦即此意，即是未能广作积极利他之波罗密门行者，不妨暂退一步，先为此消极之三昧法门工作，但在初修者，虽属于消极之法，及三昧成熟，进而普度众生，勤修十度万行，成就波罗密门，则亦成积极之法，此佛陀之所以于八万四千波罗密门之次，更说有八万四千三昧门之意也。次从若有众生至皆利他行者，即是持陀罗尼之方便门。是为不能修习上二种行者再施设之方便，即是修波罗密门而不能调伏其烦恼，更退而修习三昧亦不相应，则便应修习陀罗尼门；此即如来为欲对治众生之烦恼，设此最方便之法门者也。陀罗尼者，即是总持义，亦是遮持义。能遮一切恶法而不生，持于一切清净善法而不失，由此能遮恶法能持善法言之，乃是陀罗尼之业用；其体性正是总持。此有法、义、忍、咒之四种陀罗尼：第一、‘法陀罗尼’，即于佛陀教法中，若听闻一名、一句、一文，能总持一切名句而不忘失，故又名闻持陀罗尼；此即是能诠之总持，其体性即是念慧。第二、‘义陀罗尼’，其体性亦是念慧，其境界则是所诠，即是于一义中集一切义而总持不失，如唯识义中明万法皆唯识，于空性中明一切法皆空无所得。第三、‘忍陀罗尼’，忍即胜解，亦即定慧，其体性即是种种之三昧，谓于一三昧中能总持一切三昧也。第四、‘咒陀罗尼’，其体性即是愿求，而以本尊咒印为境，便能获得感应之妙用。此咒之性质，即是祈祷之辞，凡一事而有所祷告祈求者，皆此咒陀罗尼所摄。如我国之赌咒发誓，常将其心中所愿望之事而摄入祷告祈祝中，以冀其发生功用。咒陀罗尼亦如是，其中含有本誓之愿望，若能依法诵持之，则便能相感相应。故诸佛菩萨乃至天龙八部，皆各有其神咒密言，亦各于此神咒密言而有其誓愿力用。众生于此神咒密言，能以清净三密修持之，皆能依本誓愿发生效力，此便是咒总持之功用。陀罗尼例如在心经末所说之“揭谛、揭谛、波罗揭谛、波罗僧揭谛、菩提娑婆诃”之一咒，亦是祈祷之义，即“度、度、度到彼岸、度大众到彼岸速疾成佛”是也。所以要修此陀罗尼者，因末法时代魔气炽甚，而宽广之法门不能任运而修之，不能不从易行者入手修习，以奠定初步之基础。</p>
<p>此中之三种法门，正合符历史时代之关系：如佛教之来我国，已是像法之时期，能直修真实波罗密法门者已甚鲜，即有之亦不如佛在世及佛正法时期修行者之兴盛。隋唐之际，修禅定者，一时风起云涌，颇有成效；然沿宋明以迄有清，则禅宗亦剩余韵耳。可知佛教之来我国，已是像法之时，而众生之善根不如正法时之深厚，则不能直以波罗密门而对治其烦恼，唯先以禅定调摄其心，然后再从禅定而进修波罗密门。但时至今日，则在从前所兴盛之禅宗，亦仅存仪式而缺乏真实之精神。欲求真参实行之宗匠，实属罕有！则对于由三昧门而入波罗密门者，亦望尘而莫及！故今大乘法之有精神而与众生时代相应者，求之西藏之密宗，还能真修实行。大概以前之像法时代，可从三昧门而进修波罗密门；在今末法时代，当以陀罗尼门为众生学佛之方便。他如专修求生‘极乐净土’或‘兜率内院’，亦持咒相同；如不能持咒，便可专持弥陀圣号或称弥勒佛名，皆可随愿往生，以其皆含有誓愿摄受之意，持名号与持咒同也。此皆如来为应种种时机而设善巧方便，吾人应知如来之恩，实有不思议者。今西藏之修密宗者，必须供养三宝，施济众生，广修福德为定慧之基础。故最重要者，即在乎修种种功德，如此中修陀罗尼者，便于修陀罗尼中而修种种功德，故在西藏之喇嘛，无论到何处，如遇到有死亡之人，皆必与之念经咒而作各种之观想以回向超度之，并制药济病等。此义，即此经中所谓之“皆利他行”也。吾人应如是敬礼三宝，恭敬师长，悲湣苦恼众生而常设法垂济，以修集福德而培植智慧，若能依此而行，则善根便能渐渐增长；于持戒、修定亦能随意自在而少诸障碍。现在佛弟子，于圣教都不生正确信心，由于魔气炽甚，故善根亦愈加薄弱。故出家佛子，修禅定之人稍有定心，便生狂妄，于一切经教皆不复加以研究，而成恶取空之人。又如研究教法者，不过稍解佛法之名相，不去如实修学，辄生一种憍慢之心，执著于名相而蔑视一切，不特于佛法无益反增其烦恼。故佛说：“我于凡愚不开演，恐彼分别执为我”，亦此意也。次从善男子我为调伏至名为导师者，即如来说明此三种八万四千法门之意，即是以方便法现种种相而调伏众生。种种相者，即是种种名、句、文身之相，亦即如来之声教。名为导师者，因佛能导引众生出生死险难故也。</p>
<p><span style="color:#333399">壬三　结明诸佛修证<span lang="EN-US"></span></span></p>
<p><b><span style="color:teal">“善男子！未来、现在诸佛世尊，悉皆修习八万四千波罗密门，八万四千诸三昧门，八万四千陀罗尼门，永断八万四千微烦恼障，八万四千微所知障，皆诣兰若菩提树下，坐金刚座入金刚定，降伏一切天魔怨已，证得阿耨多罗三藐三菩提”。<span lang="EN-US"></span></span></b></p>
<p><b><span lang="EN-US">&nbsp;</span></b></p>
<p>此文意即三世如来，皆以此三种法门而断除二障，诣菩提树下，降伏魔军以至成等正觉。烦恼障者，烦恼即扰害义，能扰害有情之身心而不安静，故云烦恼。障即遮覆之义；以烦恼而言，即能使众生于三界、五趣生死之中不能出离，障碍众生涅槃寂静之理而不觉知。此根本即贪、嗔、痴等诸惑及萨迦耶见执我而生，在见道位方能断除，此为三乘菩提之所共断。所知障者，所知即是所识之境相；其为障者，即是无明无知无能之故，于应可了知境不能如实了知也。此非如烦恼之扰浊身心，但障蔽自心之智慧，不能如实了知诸法之事理；即是障于能知之智，使不能了知所知之境，而障证得佛果菩提也。此亦是贪等无明等惑，而根本在萨迦耶见之执法而盖覆所知之境也。此则为大乘不共二乘所断之障，因其行相微细，非二乘所须断。质言之、所谓烦恼障者，即是自迷内我之障，由我执而生者也。所知障者，即迷一切法之障，由法执而生者也。此经所说三种法门，即是断此二障之法：如初期修陀罗尼成熟则三昧生，及至三昧成熟则便能广修一切波罗密门，正是此经所谓三世如来，皆以此种法门而断二障也。烦恼之名，诸宗皆同，不过其说稍异：如天台之三惑，其见、思惑即是此中之烦恼，其尘沙惑即是此中分别所起之所知障，其无明惑即是俱生而有之所知障也。金刚座者，是如来坐此座而成等正觉之处，在菩提树下，下极金轮，故得此名。亦可说是依如来坐此入金刚喻定而得名。金刚，即表示坚利，不为一切所破坏而能破坏一切之意。</p>
<p><span style="color:#333399">己二　重颂<span lang="EN-US"></span></span></p>
<p><b><span style="color:teal">尔时、世尊欲重宣此义，而说偈言：“超过三界大法王，出现世间化群品，恒河沙等诸菩萨，入佛甘露智慧门，历劫得道慈氏尊，以大悲心而启问。善哉无垢法王子！智慧能开真佛乘；我以师子无畏辩，说大乘中趣觉路。汝等一心善谛听！转授未来所应授，十方世界可使空，无令断尽出世道。将求解脱出世道，不过三根九品类，上根三品居兰若，中下随缘化世间，所求道果等无差，同说真如佛性海。已获无漏真大士，随宜应现济群生，开示有空不二门。自利利他无间断。未得无漏诸佛子，应正勤修三种学，善根回向施众生，一心专念佛菩萨。愿我常睹佛菩萨，无边庄严功德身，若使恒闻法雨音，普得同沾心不退；以身常处于地狱，非不亲近大慈尊；以身常处于轮回，非不亲闻微妙法；以是因缘诸佛子，系心常念天人师。若有佛子修圣道，发起无上菩提心，厌世住于兰若中，亦得名修三种度。每日自食先布施，兼将法宝施众生，三轮清净是檀那，以此修因德圆满。当知证获波罗密。唯由心净不由财，若有染心施珍财，不如净心施少分。财施即得名檀度，此波罗密非二三。能施身命及妻子，如是得名亲近度。若有求法善男女，为说一切大乘经，令发无上菩提心，乃名真实波罗密。慈悲净信具渐愧，摄受众生离于贪，愿成如来无上智，财法二施名初度，坚持菩萨三聚戒，开发菩提离生死，拥护佛法住世间，能悔误犯真持戒。伏嗔恚心慈悲观，当念宿因对怨害，不惜躯命救众生，是名忍辱波罗密。能行难行不暂舍，三僧祇劫常增进，不共染污恒炼心，为度有情求解脱。出入三昧得自在，变化神通游十方，为断众生烦恼因，三摩地门求解脱。若欲成就真智慧，亲近菩萨及如来，乐闻出世妙理门，修达三明断二障。能知众生心差别，随病与药令服行，慈悲善巧应根宜，方便利生度群有。观一切法真句义，不著中边离有无，净智无间会真如，二利均平周法界。智力能了众生性，为说相应种种法，智力能入众生心，令断轮回生死本。智力能分黑白法，随应取舍各了知，生死涅槃本平等，成就有情离分别。如是十种殊胜行，摄入八万四千中，随其品类胜法门，乃名菩萨波罗密，八万四千三摩地，能灭众生散乱心；八万四千总持门，能除惑障销魔众。大圣法王方便力，三种法要化众生，教网垂于生死海，置彼人天安乐处”。<span lang="EN-US"></span></span></b></p>
<p>此中初颂，明佛出世化度众生而无数菩萨悉令入佛之智慧法门。次一颂，赞弥勒菩萨能以大慈心而启问如来，真是无垢法王之子，其用意即是佛之真实法乘者也。次一颂，明佛以狮子吼之无畏辩才而说大乘觉路之法──即大乘菩提法，并令众生谛听，于听法之后，以便转授未来。次二颂，颂长行中第一释尊垂答科中，佛告弥勒至汝应观察等文。次四颂半，颂长行汝应观察下至咸当一心修学等文。次一颂，颂长行一心修学下之复次善男子至自然易满三种波罗密多等文。颂中所谓三种度者，即长行中之三种波罗密多。次五颂，即颂长行第二释尊垂答科文中之正明修行十度之第一布施度，在此中对于名字布施波罗密及亲近波罗密、真实波罗密之三种，皆分别而明之。在下之九种波罗密，则合明而不再分别。次九颂，即颂长行中布施波罗密下之持戒、忍辱、精进、禅定、慧、方便、愿、力、智之九种波罗密，可于每颂中而次第配之。但后之力与智波罗密，则二颂合明。次三颂，即颂长行广明差别诸门。</p>
<p><span style="color:#333399">己三　法益<span lang="EN-US"></span></span></p>
<p><b><span style="color:teal">尔时、世尊说是法时，八万四千忉利天子，断诸界障，证欢喜地。无数百千六欲天子，悟无生忍，得陀罗尼。十六大国王得闻持陀罗尼。无量四众闻菩萨行，或得不退地，或得三昧门，或得陀罗尼，或得大神通。或有菩萨证得三地乃至十地，踊跃欢喜。无量百千诸人天等，发阿耨多罗三藐三菩提心不复退转。八千人天远离尘垢，得法眼净。<span lang="EN-US"></span></span></b></p>
<p>此中不特凡夫比丘、比丘尼及天人等获益，大菩萨亦于此法会中获益。此中获益有七种之不同：第一、即是忉利天子断三界障碍而登初地。第二、即是六欲天子悟得忍陀罗尼；但忉利天亦是欲界天摄，彼是别明，此六欲天是总明。第三、十六国王得闻持陀罗尼，即法陀罗尼。第四、即比丘等四众获益，有得不退地者，有得三昧门者，有得大神通者。第五、即大菩萨获益，如证得初二地者便证三地，或已证三地及三地已上者，便于此时证得四地、五地乃至十地。第六、即明三界诸天人等，于此会中发菩提心得不退转。第七、另有八千人天，远离尘垢，得法眼净。</p>
