<p align="center" style="text-align:center"><b><span style="font-size:36.0pt;color:#FF6600">求子之道<span lang="EN-US"></span></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300">印光大师著</span><span lang="EN-US" style="color:#003300"></span></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span lang="EN-US"><a href="#a01">求子之道</a></span></p>
<p align="center" style="text-align:center"><span lang="EN-US"><a href="#a02">求子三要</a></span></p>
<p align="center" style="text-align:center"><span lang="EN-US"><a href="#a03">保胎</a></span></p>
<p align="center" style="text-align:center"><span lang="EN-US"><a href="#a04">产前</a></span></p>
<p align="center" style="text-align:center"><span lang="EN-US"><a href="#a05">产后</a></span></p>
<p align="center" style="text-align:center"><span lang="EN-US"><a href="#a06">家庭教育发隐</a></span></p>
<p align="center" style="text-align:center"><span lang="EN-US"><a href="#a07">家庭教育</a></span></p>
<p align="center" style="text-align:center"><span lang="EN-US"><a href="#a08">教育子女</a></span></p>
<p align="center" style="text-align:center"><span lang="EN-US"><a href="#a09">男有分，女有归</a></span></p>
<p align="center" style="text-align:center"><span lang="EN-US"><a href="#a10">佛化儿重读本</a></span></p>
<p align="center" style="text-align:center"><span lang="EN-US">&nbsp;</span></p>
<p><a name="a01"></a><span style="color:#333399">求子之道<span lang="EN-US"></span></span></p>
<p>求子之道。人多背驰。汝欲得身体庞厚。性情贤善。福、慧、寿、三。通皆具足之子。须依我说。方可遂心。世人无子。多娶妾媵。常服壮阳之药。常行房事。此乃速死之道。非求子之方也。幸而得子。亦如此秕稻种之。或不出、或出、亦难成熟。第一要断房事。或半年，至少或百日。愈久愈好。当与妇说明。彼此均存此念。另屋居住。若无多屋。决须另床。平时绝不以妻作妻想。当作姊妹想。不敢起一念之邪念。待身养足后。待妇月经净后，须天气清明。日期吉祥。夜一行之。必得受孕。从此永断房事。直到生子过百日后，或可再行。</p>
<p>妇受孕后，行一次房。胞厚一次。胎毒重一次。且或因子宫常开。致易堕胎。此种忌讳。人多不知。纵有知者。亦不肯依。故致或不生。或不成。或孱弱短命。不知自己不善用心。反说命不好。反将行房当常事。日日行之。不死就算大幸。</p>
<p>又要心存慈善。利人利物。利人利物。不一定要钱。存好心。说好话。行好事。凡无利益之心、之话、之事。均不存、不说、不行。满腔都是太和元气。生机勃勃。</p>
<p>又须至诚念南无观世音菩萨。（就依此念）愈多愈好。早晚礼拜念若干。此外行、住、坐、卧、都好念。睡虽好念。也要心存恭敬。宜穿衫裤、不可赤体。宜默念、不宜出声。默念若字多难念。可去南无二字。但念观世音菩萨五字。白衣咒、念也好、不念也无碍。</p>
<p>汝如是存心、行事、念。亦令汝妇也如是存心、行事、念。及至临产、还念。临产不可默念。要出声念。旁边照应的人。须大声帮他念。管保了无苦痛难产之事。临产默念不得。以用力送子出。默念或受气病。</p>
<p>女人一受孕、不可生气。生大气则堕胎。兼以乖戾之气、过之于子。子之性情，当成凶恶。又餧儿奶时。必须心气和平。若生大气、奶则成毒。重则即死。轻则半日一日死。决无不死者。小气毒小。虽不死、也须生病。以故爱生气之女人的儿女。死的多、病的多。自己餧、雇奶母餧、都是一样。生了大气。万不可餧儿奶。须当下就要放下。令心平气和。过半天再餧。餧时先把奶挤半茶碗，倒了。奶头揩过、再餧、就无祸殃。</p>
<p>若心中还是气烘烘的。就是一天、也餧不得。餧则不死，也须大病。此事古今医事、均未发明。近以阅历，方知其祸。</p>
<p>女子从小，就要学柔和谦逊。后来生子。必易、必善、必不死、必不病。凡儿女小时死病。多一半都是其母生气之故。少一半是自己命该早死。天下古今。由毒乳所杀儿女。不知有几恒河沙数。可不哀哉。</p>
<p><a name="a02"></a><span style="color:#333399">求子三要<span lang="EN-US"></span></span></p>
<p>求子三要◎◎第一保身节欲，以培先天、第二敦伦积德，以立福基。第三胎幼善教，以免随流。此三要事，务期实行。再以至诚，礼念观世音，求赐福德智慧光宗华国之子，必能所求如愿，不负圣恩矣。</p>
<p>第一保身节欲，以培先天者。若不节欲，则精气薄弱，必难受孕。即或受孕，必难成人。即或成人，以先天不足，决定孱弱。既无强健勇壮之身，亦无聪敏记忆之心力，未老先衰，无所树立。如是求子，纵菩萨满人之愿，人实深负菩萨之恩矣。</p>
<p>第二敦伦积德，以立福基者。欲生福德智慧光宗华国之子，必须敦伦尽分，孝亲敬长，善待眷属，愍恤仆使，此行之家庭者。至于乡党亲朋，俱宜和睦劝导。俾老者善教儿女，幼者善事亲长。以敦伦尽分，闲邪存诚，诸恶莫作，众善奉行，戒杀护生，吃素念佛，愿生西方，永出苦轮。普为同人，恳切演说，令培出世之胜因，咸作守道之良民。</p>
<p>能如是者，一举一动，悉益自他，一言一行，堪为模范。所生之子，必能超群拔萃，大有树立。菩萨固能满人之愿，人亦可慰菩萨之心矣。</p>
<p>第三胎幼善教，以免随流者。古昔圣人，皆由贤父母之善教而成，况凡人乎。若求子者，肯用胎教之法，其子必定贤善。</p>
<p>从受孕后，其形容必须端庄诚静，其语言必须忠厚和平，其行必须孝友恭顺。行、住、坐、卧常念观音圣号。无论出声念，默念，皆须摄耳而听，听则心归于一，功德更大。若衣冠整齐，手口洗漱，出声念，默念，均可。若未洗漱及至不洁净处并睡眠时均须默念，默念功德一样，出声于仪式不合。</p>
<p>若至临产，不可默念。以临产用力送子出，若闭口念，必受气窒之病。产妇自念，家属皆为助念，决定不会难产，亦无产后各种危险。果能如此谨身、口、意，虔念观音，俾胎儿禀此淳善正气，则其生也，定非凡品。</p>
<p>及儿初开知识，即与彼说因果报应，利人利物者必昌，害人害物者必亡。须知利人利物，乃真利己。害人害物，甚于害己。作善必得善报，作恶必得恶报。及说做人，必须遵行孝、弟、忠、信、礼、义、廉、耻之八德，方可不愧为人。否则形虽为人，心同禽兽矣。</p>
<p>不许说谎，不许撒颠，不许拏人什物，不许打人骂人，不许糟践虫蚁、字纸、五谷，东西。举动行为，必期于亲于己有益，于人于物无损。又须令其常念观音圣号，以期消除恶业，增长善根。幼时习惯，大必淳笃，不至矜己慢人，成狂妄之流类。</p>
<p>如上善教，于祖宗则为大孝，于儿女则为大慈，于国家社会则为大忠。余常谓治国平天下之权，女人家操得一大半者，其在斯乎。其懿德堪追周之三太，庶不负称为太太云，愿求子者，咸取法焉，则家国幸甚。</p>
<p>◎◎附记禁忌，免致祸害。凡求子者，必须夫妇订约，断欲半年，以培子之先天。待妇天癸尽后一交，必定受孕。天癸未尽，切不可交，交必停经，致成带病，颇有危险。又须吉日良夜，天气清明。大风大雨，雷电震闪，亟宜切戒。</p>
<p>礼记。月令。季春。先雷三日，遒人以木铎巡于道路曰，雷将发声，有不戒其容止者，生子不备，必有凶灾、古圣王痛念民生。特派官宣布此令，又复著之于经，其天地父母之心乎。</p>
<p>遒人，宣令之官。木铎，即铃，振铃俾众咸听也。巡，行也。道路，城市街巷，及乡村也。容止，此谓房事。不备，谓五官四肢不全，或生怪物。凶灾，谓其夫妇，或得恶疾，或致死亡。既受孕后，永断房事，所生儿女，必定身心强健，福寿深长。孕后交一次，胎毒重一次，胞衣厚一次，生产难一次。孕久若交，或致堕胎，及与伤胎。</p>
<p><a name="a03"></a><span style="color:#333399">保胎<span lang="EN-US"></span></span></p>
<p>保胎以绝欲为第一义。故保产心法，首戒交媾，妇一有孕之后，切戒交媾。所以昔人有孕，即另室，不与共寝，恐动欲念也。大抵三月以前犯之，则欲念起而子宫复开，多有漏下胎动诸患。三月以后犯之，则胞衣厚而难产。</p>
<p>要知欲火伤胎，必致污浊凝积。且儿身白浊、痘毒、疮疾，医治难痊，俱因父母不慎也。此初受胎一大关系也。果识得受胎，与临产之关系，则凡有所生，自无堕胎及难产等患。而所生儿女咸皆资质庞厚，性情温良。既少痘疹等毒，又复长寿康健。人果预知此义，则必致身心安乐，子孙贤善，丕振家声，有益社会。所谓治病于未病之先，即含致治于未乱，保邦于未危种种胜益。</p>
<p><a name="a04"></a><span style="color:#333399">产前<span lang="EN-US"></span></span></p>
<p>地藏菩萨本愿经云：</p>
<p>‘复次，普广！若未来世中，阎浮提内，刹利、婆罗门、长者、居士、一切人等，及异姓种族，有新产者，或男或女，七日之中，早与读诵此不思议经典（即地藏菩萨本愿经），更为念菩萨名可满万遍（即除了平日所念的观音胜号外另再加念‘南无地藏王菩萨’圣号），是新生子，或男或女，宿有殃报，便得解脱，安乐易养，寿命增长。若是承福生者，转增安乐，及与寿命。’</p>
<p><a name="a05"></a><span style="color:#333399">产后<span lang="EN-US"></span></span></p>
<p>地藏菩萨本愿经云：</p>
<p>‘是阎浮提人，初生之时，不问男女，或欲生时，但作善事（即印经、赈灾、恤贫等诸善功德），增益舍宅，自令土地，无量欢喜，拥护子母，得大安乐，利益眷属。或已生下，慎勿杀害，取诸鲜味，供给产母；及广聚眷属，饮酒食肉，歌乐弦管，能令子母，不得安乐。何以故<span lang="EN-US">？是产难时，有无数恶鬼及魍魉精魅，欲食腥血；是我早令舍宅土地灵只，荷护子母，使令安乐而得利益。如是之人，见安乐故，便合设福，答诸土地；翻为杀害，聚集眷属，以是之故，犯殃自受，子母俱损。’</span></p>
<p><a name="a06"></a><span style="color:#333399">家庭教育发隐<span lang="EN-US"></span></span></p>
<p>世乱极矣，人各望治，不知其本，望亦徙劳。其本所在急宜知之。家庭母教乃是贤才蔚起。天下太平之根本。不于此讲求，治何可得乎。</p>
<p>母教第一是胎教，胎教乃教于禀质之初。凡女人受孕之后，务必居心动念行事，唯诚唯谨，一举一动，不失于正。尤宜永断腥荤，日常念佛，令胎儿禀受母之正气，则其生时，必安乐无苦。所生儿女，必相貌端严，性情慈善，天资聪明。</p>
<p>及至初开知识，即为彼说做人之道理。如孝、弟、忠、信、礼、义、廉、耻等。及三世因果之罪福，六道轮回之转变。俾彼心中常常有所恐怖，有所冀慕。再令念佛、念观世音，以期增福增寿，免灾免难。</p>
<p>不许说谎话，说是非，打人骂人。不许糟践字纸，糟践五谷，糟践一切东西。不许乱吃食物。不许与同里群儿聚戏。</p>
<p>稍长，即令熟读太上感应篇，文昌阴骘文，关帝觉世经，俾知有所师法，有所禁戒。一一为其略说大意，以为后来读书受益之前导。幼时如是，愈读书愈贤善，不患不到圣贤地位，光宗耀祖也。否则任性骄惯，养成败类，纵有天资，亦不知读书为学圣贤，则读的书愈多愈坏。</p>
<p>古今大奸大恶之人，皆是有好天资大作用之人。只因伊父母先生，均不知教学圣贤，躬行实践。止令学文字，为应世谋利禄之据，其智识之下劣，已到极底。以驯至于演出废经废伦，争城争地，互相残杀之恶剧。此种祸乱，皆彼父母先生，不知教子弟之道所致。自己纵无大恶，而坏乱世道人心之罪，当与彼子弟同受恶报于永劫矣。</p>
<p>吾故曰，教子为天下太平之根本，而教女为尤要。以人之幼时，专赖母教。父不能常在家内，母则常不离子。母若贤慧，则所行所言，皆足为法。见闻已熟，心中已有成规。再加以常常训诲，则习已成性。如镕金铸器，模型若好，器决不会不好，以故教女比教子尤为紧要也。以贤母由贤女而来，若无贤女，何由而有贤母。无贤母，又何由而得贤子女哉。</p>
<p>此种极平常之道理，人人皆能为之，所痛惜者，绝少提倡之人。俾为母者，唯知溺爱，为父者，亦无善教。及至入塾读书，为师者亦由幼时未闻此义，故亦不知读书为学圣贤，不教生徒躬行实践圣贤所说之道。但只学其文字，以为谋利禄计。而不知学圣贤有莫大之利益，自己与子孙，生生世世，受用不尽。</p>
<p>谋利禄，谋之善，不过现生得小富贵而已。谏之不善，现生身败名裂，子夭孙绝者，比比皆是。</p>
<p>人与天地共称三才者，以有以先觉觉后觉，继往圣开来学之功能，故得此尊称。若不以学圣贤为事，则是行肉走尸。唯知饮食男女之乐，则与禽兽何异。人之一字，尚是冒名，况与天地共称三才乎。</p>
<p>然人性本善，人皆可以为尧舜，人皆可以作佛。而不能为尧舜，不能作佛者，只有性德，无有克己复礼，闲邪存诚，及修戒定慧，断贪嗔痴之修德耳。</p>
<p>此之修德，最初由贤父母师长而启发之，继则自己孜孜矻矻，努力修持。虽未能即到尧舜与佛之地位，其去下愚之人，日在人欲中埋没者，已天渊悬殊矣。</p>
<p>书云，惟圣罔念作狂，惟狂克念作圣。经云，迷则佛即众生，悟则众生即佛。幸其为尧舜、作佛、之机在我，有血性汉子，岂肯以此性德，任人欲所锢蔽，永为沉沦苦海之下愚众生乎。愿世之为父母，为师长，为儿女生徒者，各各勉之，则吾国幸甚，全球幸甚。</p>
<p><a name="a07"></a><span style="color:#333399">家庭教育<span lang="EN-US"></span></span></p>
<p>家庭教育者。母教尤重。若于儿女初开知识时。其母即以因果报应。及做人之理事为训。则大时便知好歹。不被恶党邪说所惑。而为贤人善人。若小时任性娇惯。大则无主宰。便随邪说而靡。欲其反正。百难得一矣。</p>
<p>当今之时。若不以因果报应。为救国救民之专剂。则纵有作为。无大功效。以彼不以实行为事。但以空谈敷衍了事。因果。乃标本同治之法。凡夫初发心。如来成正觉。皆不出因果之外。狂人以因果为小乘而轻藐之。乃为自便于肆无忌惮之恶作。与空口快活之大话耳。</p>
<p><a name="a08"></a><span style="color:#333399">教育子女<span lang="EN-US"></span></span></p>
<p>富贵人子弟。多多一事不做。一旦遇祸乱。则必至无以自立。今全去用人。亲自操作。一则习劳。而能和血脉。二则少闲。而消诸妄念。实为爱儿女之根本办法。</p>
<p><a name="a09"></a><span style="color:#333399">男有分，女有归<span lang="EN-US"></span></span></p>
<p>善教儿女，为治平之本，而教女尤要。又曰：治国平天下之权，女人家操得一大半。以世少贤人，由于世少贤女。有贤女，则有贤妻贤母矣。有贤妻贤母，则其夫其子女之不贤者，盖亦鲜矣。</p>
<p>彼学堂提倡男女平权，直是不知世务，须知男有男之权，女有女之权，相夫教子，乃女人之天职，其权极大。令女子参政等为平权，直是不识皂白者之乱统也。</p>
<p><a name="a10"></a><span style="color:#333399">佛化儿重读本<span lang="EN-US"></span></span></p>
<p>孝亲：</p>
<p>身体发肤。受之父母。父母与我。实为一体。我爱自身。应孝父母。能不辱身。便是荣亲。</p>
<p>友爱：</p>
<p>兄弟姊妹。手足骨肉。痛痒相关。休戚与共。兄爱弟敬。和和睦睦。相推相爱。家庭之福。</p>
<p>敬师：</p>
<p>师严道尊。人伦表率。道德学问。是效是则。养我蒙正。教我嘉谟。不敬其师。何能受益。</p>
<p>择友：</p>
<p>近朱者赤。近墨者黑。朋友相处。有损有益。益者近之。损者远之。劝善规过。端赖乎兹。</p>
<p>布衣：</p>
<p>衣取遮体。兼以御寒。大布之衣。惜福养廉。莫羡绸缎。锦绣华美。折了福寿。自暴自弃。</p>
<p>蔬食：</p>
<p>蔬食卫生。肉食伤生。杀时恨心。其毒非轻。勿贪吃肉。吃了须还。还的时候。真个可怜。</p>
<p>惜字：</p>
<p>字为至宝。远胜金珠。人由字智。否则愚痴。世若无字。一事莫成。人与禽兽。所异唯名。</p>
<p>惜谷：</p>
<p>田中五谷。以养人民。爱惜五谷。即是善心。修善者存。不善者亡。惜谷获福。殄谷遭殃。</p>
<p>惜阴：</p>
<p>七十古稀。弹指即过。过则已无。何敢懈惰。努力勤学。立德立业。自利利他。为世作则。</p>
<p>仗义：</p>
<p>一举一动。唯义是取。义之所在。无往不利。小人见利。即忘其义。虽得小利。究竟吃亏。</p>
<p>清廉：</p>
<p>人生福泽。前世所修。非义而取。是食毒物。清而不污。廉而不贪。世所崇敬。荣无知焉。</p>
<p>知耻：</p>
<p>耻之一字。其利无穷。有与圣近。无与兽同。惭耻之服。无得暂卸。我佛训诲。庄严第一。</p>
<p>尽忠：</p>
<p>一秉真诚。不被妄侵。事亲接物。了无二心。只期尽分。不计人知。如是之人。堪为世仪。</p>
<p>守信：</p>
<p>守信之人。言不妄发。说到做到。不矜不伐。无信之人。事事皆假。人所厌弃。不如牛马。</p>
<p>仁慈：</p>
<p>仁爱慈悲。心之生机。此心愈真。福泽愈深。若无此心。势必残刻。纵有宿福。折尽受厄。</p>
<p>不杀生：</p>
<p>凡属动物。皆有知觉。贪生怕死。唯命是惜。若戏顽杀。及杀而食。现生后世。决定报复。</p>
<p>不偷窃：</p>
<p>凡有主物。不可偷取。偷小丧品。偷大招祸。偷人之物。折己之福。欲得便宜。反吃大亏。</p>
<p>不邪淫：</p>
<p>淫欲为害。伤身丧志。虽属夫妻。亦当节制。若是邪淫。更非所宜。古今志士。无一犯之。</p>
<p>不说谎：</p>
<p>言为行表。是本心术。心既不真。行何能正。望尔后生。切勿妄语。口是心非。终无结局。</p>
<p>不吃烟：</p>
<p>烟俱勿吃。以伤卫生。口气常臭。熏天熏人。鸦片香烟。其毒极烈。花钱买害。痴人可怜。</p>
<p>不饮酒：</p>
<p>酒是狂药。饮必乱性。醉则反常。越礼犯分。最好勿吃。免致大喝。聪明智慧。常保清白。</p>
<p>不赌博：</p>
<p>赌钱博奕。丧志失时。专心于此。正事弃遗。有限光阴。送之儿嬉。破家荡产。罪无了期。</p>
<p>不奢侈：</p>
<p>奢侈夸富。买祸买贱。君子下看。盗贼来劫。布衣蔬食。圣贤仪式。现生后世。人各取则。</p>
<p>不傲慢：</p>
<p>傲慢轻人。实自呈短。明人知伊。学养俱罕。纵到圣位。犹不轻人。绝无凡圣。念存于心。</p>
<p>不嫉妒：</p>
<p>人有才德。我当赞叹。彼于社会。必有贡献。若生嫉妒。是谓愚痴。业报夺汝。宿世慧思。</p>
<p>不偏见：</p>
<p>人有小智。未闻大道。每执己见。以为最妙。坐井观天。所见者小。若登高山。前见自了。</p>
<p>不迁怒：</p>
<p>有富贵人。气量或小。每因拂意。忿怒牢骚。迁怒无益。自他烦恼。海涵宽恕。是无价宝。</p>
<p>不耻问：</p>
<p>能问不能。多问于寡。冀人从己。故先自下。若是无知。尤当问人。博学审问。造诣方真。</p>
