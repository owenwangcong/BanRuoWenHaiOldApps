<p align="center" style="text-align:center"><b><span style="font-size:36.0pt;color:#FF6600">近代往生随闻录<span lang="EN-US"></span></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300">宽律法师撰录<span lang="EN-US"></span></span></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span lang="EN-US"><a href="#a01">序</a></span></p>
<p align="center" style="text-align:center"><span lang="EN-US"><a href="#a02">自序</a></span></p>
<p align="center" style="text-align:center"><span lang="EN-US"><a href="#a03">续言</a></span></p>
<p align="center" style="text-align:center"><span lang="EN-US"><a href="#a04">往生比丘</a></span></p>
<p align="center" style="text-align:center"><span lang="EN-US"><a href="#a05">往生比丘尼</a></span></p>
<p align="center" style="text-align:center"><span lang="EN-US"><a href="#a06">往生男居士</a></span></p>
<p align="center" style="text-align:center"><span lang="EN-US"><a href="#a07">往生女居士</a></span></p>
<p align="center" style="text-align:center"><span lang="EN-US">&nbsp;</span></p>
<p style="text-align:justify;text-justify:inter-ideograph;text-indent:24.0pt;"><a name="a01"></a><span style="color:#333399">序<span lang="EN-US"></span></span></p>
<p align="center" style="text-align:center"><span lang="EN-US">&nbsp;</span></p>
<p>本书撰录者宽律法师，号佛行，八十高龄，为浙江省人氏，于一九五二年到上海归投虚云老和尚，披度为僧，后虚公曾嘱至南华寺居住。当时南华寺惨遇文革破坏，大部分经书破损不堪，法师与上海六位居士发心共同修补约十月余。过后曾到蒲田广化寺居住两年，再回上海玉佛寺及静安寺共居八年。于此八年中，法师收集了各佛子之往生实录，撰集成书，于今年初再回南华寺潜修。</p>
<p>余于今年六月中旬，至大陆朝礼四大名山；后至广东南华寺，朝礼六祖大师金身，忏悔前业。幸遇法师及蒙付托此书，代为整理，以资后世轨范。时至末世法流，人性疑慢，烦恼炽盛，求生净土实为最佳之救世法门，令迷惘者于此轮回痛苦之三界有所归趣，亦令人生中有所指归，不至误蹈迷途。此书但希修心者对净土起信，并作鼓励，愿一切众生皆能归敬净土，善终归净，弥陀接引，心证极乐。</p>
<p>南无无量寿佛</p>
<p align="right" style="text-align:right;text-indent:24.0pt;">荒岛野人远凡敬识于海印裨院</p>
<p align="right" style="text-align:right;text-indent:24.0pt;">丁卯年冬至</p>
<p><a name="a02"></a><span style="color:#333399">自 序<span lang="EN-US"></span></span></p>
<p>释宽律，字佛行，别号曹溪乞士。原籍安徽歙县，程，新安之望族也。晋元潭公曾为新安太守，封忠彰公，子孙繁衍，传派数千户。明末世受，先人迁来浙西之德清。先祖酉秋，清中宪大夫。父梓炼，江苏通判。律幼受庭训，读圣贤书。解放初随虚云老人出家。学禅不契，乃笃修净土；老实念佛，于今三十余年矣。虚度八十，矢志不移。生平无著作，所集‘往生净土随闻录’由姑苏樊雨琴居士汇为初稿，镇海俞文琴居士编汇成书。其所集之事迹，皆为真实不虚，是见末世修行，赖佛力而易证。‘若人但念阿弥陀，是名无上胜妙禅。’是以念佛三昧为三昧中王也。而禅净何分焉。曹溪是律之祖庭，六祖真身在焉。解放初，律见部分经书破损，不忍坐视，并约僧侣六人日夜抄写，经十月之久，修补完整。迄今三十余年，虽经文革，而此龙藏等经文，得与六祖肉身，并存无恙，历劫不磨。益信十方诸佛菩萨护持正法之冥加，实有不可思议者在也。本寺当头和尚维因者，主持禅桌门庭，但念阿弥陀佛，不参是谁，只教人念佛如鸡抱卵，开示平实，不尚奇异，可诏独具只眼者矣。丁卯著中，得遇远凡上人自星洲来山，律将所积八年未印之往生录稿交其携去，印行传播。庆胜缘夙钟，将化大千为莲邦，世界永久和平，得与诸上善人俱会一处。愿王无尽，终必<span>[1]</span>成就。何欣为之！何乐为之！</p>
<p align="right" style="text-align:right;text-indent:24.0pt;">丁卯腊八日曹溪乞士书于南华寺文宝时年八十<span lang="EN-US"> </span></p>
<p><a name="a03"></a><span style="color:#333399">绪 言<span lang="EN-US"></span></span></p>
<p>华严经云：‘应观法界性，一切唯心造。’观无量寿佛经亦指示吾人：‘是心作佛，是心是佛。’故心而佛菩萨，则为佛菩萨；心而人，则为人；心而禽兽，则为禽兽。昔者莲池大师尝登座瑜伽施食，人咸见其庄严佛相，此明证也。六道众生，有不待死后神识投胎，而即身易其形者。法苑珠林及二十四史中，不乏记载。此皆由其业力成熟，故即身易其形尔。净土法门，三根普被，三界横超，殊特超胜，不可思议。笃志修习者，虽未舍此报身，然而已神栖莲华。如宋杨杰与马圩，皆精修净业，二人尚在世；而荆王（宋哲宗之伯父）之妻，越国夫人，神游净土，已见之矣！夫人与杨马素不相识，且不知有其人，而况于净土中遇之，感通之妙也如此。溯自东晋远公，创建莲社以来，往生极乐之辈，云从风趋，而获名载典籍者，千百人中，殆一二耳。虽往生者多，而为其秉笔者寡，偶有记录，传布亦稀。以致先哲之嘉言懿行，往往湮没无闻，殊可惜已。编集往生传记，非惟表彰先哲，亦以策励后进。此举固未容已也。古德所编往生传、净土圣贤录诸书，其中所示修持之方法，与夫往生之瑞相，诚足激发吾人，堪资鞭策；然而缅怀芳躅，业成异代。而近代缁素之赴莲池者，踵相接也，不加搜聚，必致散佚。潉乞诸方善信，采集近代往生事迹，由姑苏樊雨琴居士汇为初稿，镇海俞文琴居士编纂成书，复由予重加厘订。凡得一百余人，题曰‘近代往生随闻录’。其月教海老龙，禅窟真狮，高风被于殊俗，法雨遍于人天，以其无与于净土则不录。例如净宗诸祖传，不列。智者、慈恩、清凉、曹溪，非不尊崇，盖门庭施设然也。业谢娑婆，侍弥陀于净域；花开菡萏，侣上善于珍池。深冀同愿，好怠初心。睹芳躅而奋起，策净业以进修。绍隆佛种，继绳前武，薪火相传，慧灯不灭，是则俞、樊二居士与不慧之所顶礼以祷祝者也。</p>
<p align="right" style="text-align:right;text-indent:24.0pt;">佛历二五二三年岁次己未，天台陈海量撰。<span lang="EN-US"> </span></p>
<p><span style="color:#333399">凡 例<span lang="EN-US"></span></span></p>
<p>● 此编原名‘净土圣贤录四集’，今易名‘近代往生随闻录’，不敢潈滥也。圆教初住以上，别教初地以上，方得名‘圣’；圆教十信，别教三贤，方得名‘贤’。今之得生净土者，除极少数应化大士，皆凡夫耳；所生之土，凡圣同居耳！岂可遽以圣贤称之？</p>
<p>● 净土法门，三根普被，九界全收。依教修行者，皆得往生。‘末法亿亿人修行，罕一得道，唯依念佛，得度生死。’不论古昔，唯言近代，念佛往生者，亦宜如稻麻竹类，不可称量。今之所录，不过如大海一滴、须弥一尘，取其足以劝进行人而已，奚必尽载？故亦无虞于挂一漏万之讥也。</p>
<p>● 此编以劝人念佛求生净土为宗。示前人之芳轨，策后学以勤修，所以警顽觉迷，共进于道。非如奠刍颂德，附骥扬名，愿诸阅者，共喻斯旨。</p>
<p>● 此编以专弘净土为其旨趣。苟无与于净土教者，虽法门尊宿，禅宗巨擘，道播寰区，望重弥天，亦不著录。以宗旨义趣，不可混滥，非门户之见然也。</p>
<p>● 净土唯尚专修，不贵杂修。善导大师云：‘专修者，十即十生，百即百生；杂修者，百中希得一二，千中希得三五。’凡净密兼修、禅净兼修者，原则上均不著录。莲池大师云：‘足蹑两船之兼，诚为不可；圆通不碍之兼，何不可之有？’夫圆通不碍，谈何容易！今之所谓兼者，皆‘足蹑两船’之兼也。察其意，实由信不笃、愿不切，故行不一耳。</p>
<p>● 佛教以妄语为大戒。非真往生，而谓为往生者，即是自欺欺人，成大妄语。本修此录，为欲启人正信，若作大妄语，以自欺欺人，则不如其已也。是则本欲弘法，翻成谤法，岂可不兢兢于此？然亦难矣！</p>
<p>● 感应之理，原于心性。如定中见佛，舌本生莲，载诸简籍，确然可据。然必平时精进修持，身心俱净，才能感此祥瑞。若侈言神异，醉心怪诞，反令行人，入于歧途，甚所不取。</p>
<p>● 往生传记，昔人所修，已有多种，何必更编此帙？诚以昔之所记，皆高僧大德、哲士名彦，清风既邈，芳躅弥遥。惑者遂谓：正法之时，证道者众；像法之时，悟解犹多，故念佛往生者比肩接踵。今则去圣愈遥，人根愈钝，纵修道业，鲜有成就。见贤无思齐之心，闻风乏兴起之意。故复成此编，用资策发。其中所载，或本是师友，或互为眷属，观感既迩，策进何难，‘彼既丈夫我亦尔，何可自轻而退屈’。净业行人勉乎哉！□</p>
<p><a name="a04"></a><span style="color:#333399">往生比丘<span lang="EN-US"> </span></span></p>
<p><span style="color:#333399">印 光<span lang="EN-US"></span></span></p>
<p>印光，名圣量，别号常惭愧僧。俗姓赵，陕西邰阳赵陈村人。年二十一，投终南山莲华洞寺，从道纯和尚剃染，时光绪七年也。翌岁，于兴安双溪寺受具。读龙舒净土文，知净土法门为成佛之要道。闻红螺山资福寺为专修净土道场，因前往入堂念佛，精修净业。暇则研读大乘经典；由是深入经藏，智慧如海。光绪十九年，普陀山法雨寺化闻和尚入都请藏经，请师为助，遂邀同南下，住法雨寺。两度掩关，为期六载，而学行倍进。民国纪元，师年五十二。高鹤年见其文，以之刊入上海佛学丛报。复由徐蔚如编辑印行，题曰《印光法师文钞》，风行海内外。师以净土法门导人，尤注重诚敬。其言曰：‘净土法门，三根普被，利钝全收，乃如来普为一切上圣下凡，令其于此生中，即了生死之大法也。于此不信不修，可不哀哉！此法门以信愿行三法为宗：信则信此世界是苦，信极乐世界是乐；信我是业力凡夫，决定不能仗自力断惑证真，了生脱死；信阿弥陀佛有大誓愿，若有众生念佛名号，求生佛国，其人临命终时，佛必垂慈接引，令生西方。愿则愿速出离此苦世界，愿速往生极乐世界。行则至诚恳切，常念‘南无阿弥陀佛’，时时刻刻，毋念暂忘。朝暮于佛前礼拜持诵，随自身闲忙，立一课程。此外则行住坐卧，及做不用心之事，均好念。睡时当默念，不宜出声，宜只念‘阿弥陀佛’四字，以免字多难念。若衣冠不整齐，或洗澡抽解，或至不洁净处，均须默念。默念功德一样，出声于仪式不合。无论大声念、小声念、金刚念、心中默念，均须心里念得清清楚楚，口里念得清清楚楚，耳中听得清清楚楚。如此则心不外驰，妄想渐息，佛念渐纯，功德最大。’又曰：‘余常谓欲得佛法利益，须向恭敬中求。有一分恭敬，则消一分罪业，增一分福慧；有十分恭敬，则消十分罪业，增十分福慧。若无恭敬，而致亵慢，则罪业日增，而福慧愈减矣！’又曰：‘念佛一法，乃至简至易、至广至大之法。必须恳切至诚之极，方能感应道交，即生亲获实益。若懒惰懈怠，毫无敬畏，虽种远因，而亵慢之罪，有不堪设想者。至于佛像当作真佛看，不可作土木铜铁等看。经典乃三世诸佛之师，如来法身舍利，亦当作真佛看，不可作纸墨等看。对经像当如忠臣之对圣主，孝子之读遗嘱，能如是，则无业障而不消，无福慧而不增矣。’又曰：‘曰诚、曰恭敬，此语举世咸知，此道举世咸昧。因寻求古德之修持懿范，由是而知诚与恭敬，实为超凡入圣、了生脱死之极妙秘诀。’师以因果之理，至为重要。从凡夫乃至成佛，悉不出因果之外，故辄谆谆言之。尝曰：‘菩萨畏因，众生畏果。菩萨恐遭恶果，预先断除恶因，由是罪障消灭，功德圆满。众生常作恶因，欲免恶果，譬如当日避影，徒劳宾士。每见无知愚人，稍作微善，即望大报。遭逆境，便谓作善获殃，无有因果；从兹退悔初心，反谤佛法。岂知报通三世，转变由心之奥旨乎！报通三世者；现在作善作恶，现生获福获殃，谓之现报；今生作善作恶，来生获福获殃，谓之生报；今生作善作恶，第三生或第四生，或十百千生，方受福受殃者，谓之后报。后报则迟早不定。凡所作业，决无不报者。转变由心者：譬如有人所作罪业，当永堕地狱，长劫受苦。其人后来生大惭愧，发大菩提心，改恶修善，诵经念佛，自行化他，求生西方。由是之故，现生或被人轻贱，或稍得病苦，或略受贫穷，与彼一切不如意事；先所作永堕地狱，长劫受苦之业，即便消灭，尚复能了脱生死，超凡入圣。金刚经所谓：‘若有人受持此经，为人轻贱，是人先世罪业，应堕恶道，以今世人轻贱故，先世罪业，则为消灭，当得阿耨多罗三藐三菩提’者，即转变由心之义也。’有弟子患病，自虑佛未念好，恐不能往生。师诲之曰：‘汝如此想，西方去不得矣！甚么叫念好？当知十念尚且往生，汝疑自己不能往生，即此一念，就是障碍，就不能往生。念佛之法，重在信愿。只要信愿真切，心中虽未能清净，亦得往生。如江海中水，虽未能了无动相，但无狂风巨浪，则中天明月，即得了了影现矣。’</p>
<p>一九二八年，师离普陀，居苏州报国寺。一九三○年，至灵岩山。诲人学佛，唯主敬存诚，深信因果，念佛求生弥陀净土。其言如布帛菽栗，未可一日离也。一九四○年农历冬十月，谓众曰：‘吾老矣！灵岩方丈，不应久悬。’众推妙真，乃择日上位。初选十一月初九，师曰：‘太迟了！’再选十一月初四，师谓是日‘我自有事’。又复重选十一月初一，师曰：‘可矣！’至初一日，师亲率众职事送妙真上位。行礼如仪毕，示微疾。初四日上午一时三十分，由床上坐起云：‘念佛见佛，决定生西。’呼水洗手毕，起立言：‘阿弥陀佛来接，我要去了！’即由床沿步坐椅上。侍者云：‘未坐端正。’师复自立起，端身正坐，低声念佛。妙真至，师嘱云：‘你要维持道场，弘扬净土，不要学大派头。’尔后即不复语，惟唇动念佛而已。延至五时，如入禅定，笑容宛然，在大众念佛声中，安祥逝矣。世寿八十，僧腊五十九。荼毗，三十二齿全存，五色舍利数千粒，塔于灵岩。师创弘化社，印施佛学书籍五百余万册，佛像百余万帧，遗著‘文钞’近百万言，皈依弟子数十万人。世推净土宗十三祖。</p>
<p><span style="color:#333399">弘 一<span lang="EN-US"></span></span></p>
<p>弘一，名演音，籍浙江平湖。俗姓李，字叔同。先世营鹾业于天津，遂寄籍焉。早岁留学日本，专研音乐美术。返国后，执教于北洋高等工业专门学校，并主上海太平洋报笔政。复应浙江师范学校之聘，主任音乐图画七载。一九一八年，出家于杭州虎跑寺，时年三十九。受具于灵隐。慨律学久衰，发愿弘律，绍隆僧种。恒以生弘戒律，没归安养为职志。说法惟务切实，注重因果，不尚玄谈。其在‘闽南十年之梦影<span lang="EN-US">’中说：‘佛教的基本原则，就是深信善恶因果报应的道理。善有善报，恶有恶报。同时还须深信佛菩萨的灵感。善恶因果报应和佛菩萨灵感的道理，虽然很容易懂，可是能彻底相信的却不多。这所谓信，不是口头上说说的信，是要内心切切实实地去信。这很容易明白的道理，若要切切实实地去信，却是不容易的。我以为无论如何，必须深信善恶因果报应和诸佛菩萨灵感的道理，这才有做佛教徒的资格。须知善有善报，恶有恶报，这种因果报应，是丝毫不爽的。又须知我们一个人所有的行为，一举一动，以至起心动念，诸佛菩萨都是看得清清楚楚的。一个人若能这样十分决定地信著，他的品行道德，自然会一天一天地高起来。’</span></p>
<p>师每劝人专修净土，尝开示云：‘佛所说的法门很多，深浅难易，种种不同。若修持的法门与根器不相契合的，用力多而收效少。倘与根器相契合的，用力少而收效多。大多数众生的根器，和哪一种法门最相契合呢？说起来，只有净土宗。若果专门修净土法门，则依仗佛的大慈大悲之力，往生极乐世界，见佛闻法，速证菩提，这是比较容易得多了。’其说法有如家人对语，尽人能解。毕生事业，集中于弘律。其著作之大者曰《四分律比丘戒相表记》，此书历五年始成。总其著作数十种，汇为《南山律苑丛书》。师于内外典籍，无不贯通，行解相应，而自视常若不足。文字讲说，皆述而不作。居闽南甚久。</p>
<p>一九四二年九月初四日，示寂于福建泉州开元寺。临终致书与夏丐尊诀别，并赋二偈附于书后：‘君子之交，其淡如水。执象以求，咫尺千重。’‘问余何适，廓尔忘言。华枝春满，天心月圆。’荼毗得舍利一千八百余颗，红白璀璨，圆润耀目。世寿六十四，僧腊二十四。</p>
<p><span style="color:#333399">兴 慈<span lang="EN-US"></span></span></p>
<p>兴慈，名悟云，号观月，亦号瞻风子。俗姓陈，浙江新昌人。家世业儒，敬信三宝。其祖父及父辈以下，全家八人，先后出家。慈四岁，母出家为尼，名常光。姐年八岁，亦出家，礼母为师，名勉持。父昭禅，入天台山诣下方广寺为僧。父未出家时，曾入天台礼祷伽蓝求子，夜梦幼童趺坐膝上，喜而抱之。期年而慈生，时光绪辛巳岁也。慈幼时，由母抚养，长于庵中。七岁，就父读书山中。十四岁，从父出家。次年春，依止从镜和尚，受具足戒于国清寺。旋返石梁习禅观。二十一岁，于中方广寺，听同环法师讲楞严经，宿慧顿发，遂决志究心经教。无间寒暑者数年。二十七岁，应高明寺之请，宣讲金刚，发扬妙义，震惊四座，山中尊宿，靡不赞许。自是应诸方请，宏经讲座，法筵遍于东南。历讲楞严、法华、地藏、弥陀诸经。一九一三年，还天台，重兴中下方广寺。一九一八年，建法藏讲寺于上海，设置学社，创立道场。教弘台宗，行专净土。严订寺规，勒诸碑石，俾垂久远。并为便利沪人子弟攻读，筹设兴慈中学，导世愍物，无微不至。</p>
<p>一九三一年，应天台诸山长老之请，接任华顶寺，重兴寺务，规模巨集传。惜逢战事，未竟全功。三十年来，弘宗演教，法缘极盛。诲人不倦，皈依座下者，无虑数十万人。律己谨严，居恒讷讷寡言笑。虽居繁华都市，不易山中素抱。淡泊为怀，卓然自立。冬夏一衲，食不知味。以简驭繁，以德胜威。内绝爱憎，外无亲疏，不以贵贱易念，一应之以平等慈心。为沪地佛门所罕见。著有二课合解、金刚经易知疏，并刻印古德经疏数十种行世。一九五○年春，略示衰象，关于华顶、法藏寺两寺未尽事宜，咐嘱其徒慧开负责完成。至农历四月十七日，预知时至，沐浴更衣，面西端坐，于大众念佛声中，泊然而寂。春秋七十。遗骨塔于华顶。一代龙象，犹得瞻仰于白云深处焉。</p>
<p><span style="color:#333399">德 森<span lang="EN-US"></span></span></p>
<p>德森，杨氏子，江西兴国人。年三十一，于福建报恩寺出家。受具于江西宁都湛田大乘寺。为人诚朴。森亲见其师今彩和尚念佛坐化，大为感动，故亦专诚念佛。毕生弘扬净土，不遗余力。恒言：‘佛法钥锁，唯在断恶、修善、度众生。此三事外，更无别法。三者各臻其极，即自圆成佛道。’皈依弟子甚众，远及南洋各地。原住上海法宝馆。一九三七年，卓锡苏州灵岩，掩关于山之东关房，足不出户者二十余年。印光大师创建弘化社，印施佛学书籍，得其助力甚多。四大名山志及净土圣贤录三篇，整理编印，皆其力也。示寂前数月，曾印施无量寿经四千册。其时纸张印刷，都极困难，森以毅力，卒告完成。一九六二年十一月，临终前一周，致书弟子云：‘不久人世。’并安排身后各事。时略感微疾。十六日临终，命人扶坐，连呼：‘决定成佛！’三声，安祥而逝。室有异香，数日不散。遗体坐龛，面目如生。荼毗检得舍利甚多，由弟子取回供养。世寿八十，僧腊五十，塔于灵岩。</p>
<p><span style="color:#333399">慧 行<span lang="EN-US"></span></span></p>
<p>慧行，杭州市郊西溪花坞人。二十岁后，出家于良渚大崇福寺。受具已，于花坞自结茅庵，居三十余年，无事不出庵门。朝暮课诵，寒暑无间，恒持弥陀圣号。一九二四年三月初八日晨，对其徒瑞茂说：‘我今日身体不适，替我打盆水来洗足。’洗毕，跏趺端坐，念佛而逝。世寿八十六。</p>
<p><span style="color:#333399">寄 东<span lang="EN-US"></span></span></p>
<p>寄东，安徽人，貌魁悟，性豪爽。曾从戎，任团长。新婚三月而妻亡。悟世无常，乃出家。受具后，住持南京灵谷寺。有权贵来访，执事僧为备新衣，请于明日接见。东拒之。只身赴南洋，卓锡于槟榔屿。人见其貌古神清，定慧非凡，言简而义超，皈依者甚众，为建极乐寺，香火殊盛。东厌其烦，复回国。得檀越之助，于安徽黄山觅一兰若，一住十年。后拟重游槟榔屿，至沪待船。因九·一八军兴而阻，寄住上海佛教居士林。林中启建佛七，请东开示，为讲说心经要义，闻者叹服。一日谓林友邵联萼曰：‘借汝办公室暂住三日，我要往生西方净土。’联萼不之信，问曰：‘师有把握否？’东曰：‘我不诳汝。’因令将房门反锁，三日内勿送饭食，联萼尊嘱。第二日，从门隙窥之，见其尚有呼吸。迨第三日下午四时窥之，则已作吉祥卧而逝矣。翌日探其顶门，犹如火灼。</p>
<p><span style="color:#333399">觉 照<span lang="EN-US"></span></span></p>
<p>觉照，浙江仙居人，中年出家于天台国清寺。其妻亦为尼。照恒破衲敝屣，不事盥洗，人皆恶其邋遢而远避之。常持金刚经，念佛号，修密行，不使人知，人亦莫之知也。惟与看山道友银火相善。遇有檀越来寺斋僧，则走避之。一九三八年春，一日，出其所蓄银币二百五十五圆，交与常住充斋粮。谓人曰：‘三日后，吾去矣！’并将古玩茶杯一只，水晶镜一付，宝剑一口，分赠道友。剃发沐浴，以待示寂。要求寺中职事，给与棺材一具。越二日，嘱所相善者玉凯、银火二人曰：‘明晨打四板时，来寮房唤一声。’届时往唤。照则穿海青，披袈裟，整冠履；香气四溢，见者肃然。两人陪照健步至大殿，随众做早课毕，遍礼寺内各殿堂佛菩萨罗汉像，至伽蓝前，俯伏不起，掖之，已逝矣。寿七十六。</p>
<p><span style="color:#333399">显 根<span lang="EN-US"></span></span></p>
<p>显根，浙江温岭人。不识字，中年出家。初嗜烟酒，后净戒行。居天台山灵峰庵。凡国清、华顶、高明诸大丛林，有经忏佛事，必请根参加。人只知其善梵呗，不知其精修梵行也。根每逢人，只称一句阿弥陀佛而已。一九三九年春，忽向山中诸庵僧告假云：‘将往生西方极乐世界。’适国清寺住持显莲居必明庵，问之曰：‘生西方有把握否？莫贻笑于大家。’根答：‘一句弥陀，生西不疑。平时打包，佛不欺我。’初，根恒蹀躞于庵前山后，自告假后，足不出庵门，终日趺坐，念佛不辍。二月十五日，有沙弥至灵峰庵，见根于庵门外，面西趺坐，合掌当胸。庵门已锁，而钥匙则斜插右衣襟上。呼之不应，气息全无，唯顶尚热。沙弥奔走惊呼，各庵四众咸集，交口赞叹，敬仰不已。年七十五。□□</p>
<p><span style="color:#333399">晴 朗<span lang="EN-US"></span></span></p>
<p>晴朗，湖北安陆府钟祥县人。俗姓鄢。十九岁，以童身披剃，法名寂效。遍朝名山，远赴印度，请舍利于释塔。至西天目山，驻锡禅源寺，为首座，阅藏七载。建舍利殿于寺左。住养老院。一九三一年，众举任方丈，辞不受。日夜诵经坐禅。四众来请开示者，座常满，无不如愿而返。一九三七年，抗战军兴，设浙西行署于寺内，朗乃迁至枫岭乡上骆家，请骆友祥代建兰若。朗宗说兼通，性相圆明，一以净土为归宿。道行高超，辩才无碍，为民国以来浙西大善知识。著有《八识规矩颂解》、《阅藏随笔》。一九四四年春，皈依弟子施友烟、方幼壮同往拜谒，朗预示本年十二月十四日午时往生。届期，命笔成偈云：‘此去不寻常，身心已两忘。净光慈摄我，当下即西方。’午时正，嘱助念，面向西方，趺坐而寂。体软如棉，顶门一日夜，尚不退温。世寿七十一。建塔于西天目山大树王侧。</p>
<p><span style="color:#333399">澄 舟<span lang="EN-US"></span></span></p>
<p>澄舟，广东饶平黄岗金氏子，幼失怙。稍长，即萌出世志，持不杀戒。屡白母求出家，母许以终养后。一九三五年春，母丧成礼，乃航海至南澳叠石岩，礼纯寂和尚求落发。寂和尚见舟诚朴耐劳，翌年秋，为之祝发。冬十一月，赴潮州开元寺受具戒。一九三七年孟春，南归叠石岩。樵汲炊舂，独任之，数载，不少懈。暇则趺坐念佛。有布施者，则以供佛，或贝周给贫苦。平日不蓄钱，鹑衣百结，生活虽苦，甘之如饴。一生不妄语，无贪欲，不□恙。尝语人云：‘出家人为了生死而来，吾颟顸，自惭不能利他。然念切安养，得往生足矣！’庚辰仲秋，自叠石岩趋黄岗，侍寂和尚疾。匝月，胁不抵席。重九日，寂和尚西归，舟亦积劳成疾，月余方瘥。深悟娑婆之苦，益切生西之愿，日课佛号数万声。壬午，发愿参礼曹溪南毕，依虚云禅师座下，期年。禅师以其诚实，使职堂主，再命再辞，强之，愿充夜巡。如是年余。所得新油，尽供佛前灯，分厘未敢自给。同修多重之。丙戊春杪，由韶返开元寺，途次略感风寒。抵潮后，病虽亟，仍日持佛名数万不辍。季夏初某夕，曾三见观世音菩萨现身，知生西时至，念佛益力。语素知弘嘉曰：‘祈子于十三日晨邀集众师念佛，助余往生。’叩之至再，乃举是夕所见对，并戒勿泄。于是自理所有，备生西必需外，余则一针寸缕，均以散众结缘。并书偈云：‘入门十二载，常礼阿弥陀。今得因缘满，回见阿弥陀。’及期，晨七时，众集舟室助念。舟起趺坐，精神焕发，若无疾然。众有贺其生西者，辄合掌致谢，与众以西方为期。当午，尚进餐。及晡，忽西向注视，谓观音已至。且高诵观音圣号，众和之。约食顷，向众作礼曰：‘舟行矣！’端坐而化。晚八时入殓，肢体柔软，顶门犹温。时一九四六年六月十三日。世寿三十七，僧腊十。</p>
<p><span style="color:#333399">松 月<span lang="EN-US"></span></span></p>
<p>松月，名仁和，安徽桐城人，落发于本省贵池县南泉塔能发座下。一九二九年春，至南京宝华山受戒。后云游参学，诣天童，亲近圆瑛，参禅不契。慕灵岩念佛道场，于一九三三年正月到山。方丈妙真许其进堂念佛。不久，嘱司如意寮香灯，照应病僧。月不辞辛劳，黾勉尽职。凡进寮养病者，不分亲疏厚薄，一视同仁，悉心照料。见有经济困难者，大则代为设法，小则自行布施。遇病人污秽不洁，一一代为洗涤，如见病势沉重无望，即时时开示策励，使其万缘放下，一心念佛。若神志昏迷，不知念佛，则从旁连称圣号相助。有时病人过多，月日夜侍候，不暇睡眠，以致双目发赤，仍不休息。夏季久旱，寺中井涸，月则逐日于他处挑水供众。在运水时，一面行走，一面念佛。妙真念其执劳已久，且患肺疾，于一九四六年正月，请其任书记，嘱静养修持，不必随众作务。月以此默持佛号，求早往生。旧历九十月间，告坐关僧了然，即欲往生。至十一月十一日，又向了然告假说：‘今日见后，恐不复见，最多再留七天。’所有财物，安排分散妥当。十六日，有莲友来问疾，并供面食。月略尝，且言：‘此是我最后进食。’问：‘有何痛苦？’回说：‘没有。’‘能念佛否？’回答：‘历历分明，明天佛诞，我当往生。’问：‘可有把握否？’答曰：‘我自明了。前念气断，后念即生。’又说：‘用功要在平时。如定时钟，绵绵密密，不间不断。信深愿切，命终决定往生极乐。’十七日上午，库房执事慈海至，月向其合掌说：‘我今日往生，以后西方再会。’又道：‘方丈和尚外出，今天不回，不再等候，请你代致谢意。’遂右胁卧，不复多语，少顷，安祥而逝。弥留时，尚能张口念佛。平时多痰，去时全无。隔日装龛，口唇转红，笑脸如生，手足柔软，光润异常。世寿四十六，僧腊十七。</p>
<p><span style="color:#333399">戒 尘<span lang="EN-US"></span></span></p>
<p>戒尘，俗姓邱，字涤吾，湖北汉川人，年十九出家。与虚云禅师结为禅侣，住终南茅蓬。栖心禅悦。曾患病。在梦中念往生咒不辍，忽见茅蓬都作金色，光明遍照。醒后，病苦全消，方知缘在净土，于是专修念佛。清光绪末，至云南鸡足山，掩关三年，修持般舟，两足尽肿，坚持不懈。旋赴杭州，入华严大学，深入教诲。著《华严一滴》，及《华严五周四分七处九会图》。更赴常熟佛垣寺，掩关三年，笃志净业。编辑《莲社明训》、《净宗要语》等书。返云南，建立净业莲社。尘性行笃实，戒律精严，熟谙教典。有来请益者，解答皆能使之满意。皈依者数万人。当地筇竹古刹，颓废已久，尘任住持，领众操作，不辞劳瘁，寺宇一新。旋诣云栖（云南）讲《四分律》。一日早起，忽倾跌，遂卧病。侍者进粥，尘说：‘太阳已经过午，我持律数十年，何可在最后犯戒？应即为我助念。’至晚，气息渐微，遂示寂。时为一九四八年五月二十一日，世寿七十。入龛，容颜如生。七日荼毗，四众齐集，念佛声动山谷。薪尽，得舍利百余粒，藏海会塔内，遗命也。</p>
<p><span style="color:#333399">明 达<span lang="EN-US"></span></span></p>
<p>明达，浙江湖州人。年十八，投杭州海潮寺出家。云游名山，参访善知识。以王一亭之介，挂锡上海法藏寺化身窑。得窑主满月启发，专志念佛。一九四九年，达已高龄八十，忽语人云：‘行将去矣！’人亦漫然应之。八月二十三日早餐后，向满月及同参告别，说：‘我要去了！’众问：‘何处去？’答曰：‘西方极乐世界去。’咸曰：‘休哉言！汝健康如恒，无少恙，何能助去？’达说：‘业报已尽，要行便行。’并对满月云：‘谢师激发我念佛，今得往生，是师所赐。我有银币四枚，以作身后火葬之需，今以给师。’满月曰：‘此事由余负责，勿虑。但余自出家以来，未尝目击有往生者，今幸遇师，可云有缘。惟愿师回入娑婆，普度众生。’达曰：‘喏！’旋又告满月：‘有皈依弟子曹某往大世界，烦师为我召之速来，迟则不及见矣。’满月乃驰车速召曹至，达已趺坐合掌念佛，将欲逝矣。见曹来，点首一笑，遂化去。</p>
<p><span style="color:#333399">念 性<span lang="EN-US"></span></span></p>
<p>念性，湘潭人，自幼出家。曾参礼普陀印光法师。日诵《金刚经》。参禅之余，研习《梵网》、《楞严》、《法华》诸大乘经。驻锡天童五十余年，处闲寮，默默同参。究心律部，梵行高洁。一九五○年腊八日，自知世缘将终，嘱香灯请昌修至，将己所藏《传戒科仪》一部相赠，告以明春归家，所留衣物，请代分赠结缘。新春初四日，略示不适。午后，又请昌修至，问修何日下山。修答，约在初八九。乃留修过十二日再去。十一日晚，昌修复来探询，性勉以尽心维护常住。并云：‘我将于中夜二时往生净土。’及夜半，性请众助念弥陀圣号，从容搭衣坐床上。于二时正，含笑化去，头顶热气升腾。世寿八十二。</p>
<p><span style="color:#333399">道 聪<span lang="EN-US"></span></span></p>
<p>道聪，宁波天童寺书记，福建人。清末，诣天童求戒。时寄禅和尚为住持，棒喝峻严。聪为侍者，颇有契入。遂住寺修学，不复他往。维护常住，具见赤忱。数十年来，衣单所得，悉以供众。平时持诵大悲咒、法华经、弥陀圣号甚勤。一九五一年初冬，六十九岁。自知色力衰退，世缘将终。于十月二十四日夜，至同参昌修寮房告假，并请托后事。次日立冬，又托人请同参海岸至，面托与昌修料理火化及遗物结缘等事，并向各道侣告别。即静卧待终。至十一月初一日晨，四板响起，起床盥洗，焚香礼佛毕，示吉祥卧。请大众助念，约一小时，安祥而逝。</p>
<p><span style="color:#333399">今 达<span lang="EN-US"></span></span></p>
<p>今达，湖北人，住宁波天童三十余年。刻苦勤劳，平日默无一言。一九五一年冬，略受感冒，请假三天，在己寮房中精进念佛。至第三天，夕阳将坠时，与众珍重告别，安坐而逝，世寿七十二。</p>
<p><span style="color:#333399">洪 林<span lang="EN-US"></span></span></p>
<p>洪林，山东人，住宁波天童寺二十余年，历任诸职。早晚随众，不废课诵。彻夜静坐，胁不至席。晚年更加精进。解放后，组织生产，带头劳作。一九五二年十一月初，偶染风寒，饮食遂减。病中趺坐不卧。一周后，于午夜，整衣面西端坐，与诸友好含笑告别，安祥往生。年五十九。</p>
<p><span style="color:#333399">遍 和<span lang="EN-US"></span></span></p>
<p>遍和，姓谢，四川新津县人。身长不满四尺，面貌奇丑，目睛蓝色，肯足，不良于行。衣衫褴褛，尘垢遍身。自幼父母双亡。一九一二年，二十四岁，就峨嵋山长老坪礼普雄和尚剃染。越二年受具，尔后即行脚朝礼四大名山。一九二六年至上海，在大场宝华寺及南市海会寺，任香灯多年。一九四二年后，住中山南一路七六五号法藏寺化身窑内，隐居潜修。平时不乐言谈，终日持阿弥陀佛洪名，并念七如来圣号不辍。乐于侍候病僧，不惮辛劳，不厌臭秽。每夜参加蒙山施食。一九五四年，年六十六。是年三月二十九日，忽沐浴更衣，剃头搭衣，向化身窑当家满月告假说：‘不久要离寺他去。’至四月初二日，又整衣礼辞满月，取出生平积蓄，请为打佛七。并预请所熟识道友七位，参加法会。余款充五台山与天童寺道粮，及法藏寺、金刚道场两处浆粥供众。所有衣物，分给众人，安排诸事甚悉。四年十四日晨，又向满月说：‘三天后，决定去。’遂将衣服及寮房收拾清洁。果于四月十八日上午十一时半往生。一切如常，毫无病苦。临终前呵呵一笑，自在化去。</p>
<p><span style="color:#333399">照 慈<span lang="EN-US"></span></span></p>
<p>照慈，生于上海南翔镇，吕氏家。性好施与，儿时即能以己之果饵让诸邻童。迨长，遇亲友之困难者，辄喜解囊相助，毫无吝色。十六岁，习业某运输行。二十六岁，被擢为该行负责人。翌年，值店主之子盛年病故，临终呼号凄厉，闻者酸楚。慈受此感触，乃究心生死问题。适印光大师在申弘法，慈得闻净土教义，欢喜踊跃，遂发心持名，求生西方。凡遇亲知，即以净土法门相劝。二十六结婚，越六年，妻病逝，因无子女拖累，乃弃商出家。只身赴杭。先至城隍山瓢羹石，最后定居紫阴山福寿庵，专修净业。迄至解放。其间接引善信，同修净土，向化颇众，法缘极盛。自一九七四年二月起，胃纳不佳，身患水肿，骨瘦如柴，肢节酸痛，需人经常按摩。延至初秋，米麦不进，但饮流汁。示寂之日，忽泻下瘀积，全身水肿顿然消失。是日为农历七月二十九日，恰逢地藏圣诞。当夜九时五十五分往生。舍报前五分钟，弟子捧三圣像，令其瞻仰，助合掌致敬。后又用力拨动念珠，默持圣号。殁后，面色如生，肢体柔软。慈居恒勉人，断恶修善，念佛求生外，尤重放生。所放生物，无虑数千万。其学佛得力处，在于笃实专勤。虽在病中，神志清楚，时与来访者演说法要。直至弥留，诲人不倦，恒为众弟子所称道云。</p>
<p><span style="color:#333399">了 愿<span lang="EN-US"></span></span></p>
<p>了愿，俗姓陈，湖北黄岗县人。曾为黄冠，旋悟法非究竟，于十九岁出家为僧。父某，见子出家，亦舍俗；平时随众坐香，而默念佛号；临终，预知时至，身无病苦，作务如常，安祥坐脱。愿见其父精进念佛，归宿如此，大为感动。以故恳切持名，日课一二万以为常。曾行脚参访四大名山，及终南、天台各地。后至普陀谒印光老人，请示禅净宗旨。愿于禅教俱有深造，而归心净土。历任扬州高嚰寺首座十余年，及上海灵山寺、龙华寺住持。于沪、杭、苏、常各地，弘法三十余年。解放后，住上海。尝讲《楞严》、《弥陀》诸大乘经，法雨遍洒江、浙两省，善信皈依者甚众。待人接物，和蔼可亲。凡求谒者，普劝吃素念佛，求生弥陀净土。晚年居佛子园，二六时中，持念圣号不辍。文革时，忽病中风，言语蹇涩，手足拘挛，经医治疗略瘥。至冬至前，偶感风寒，劳倦欲卧。对弟子说：‘我已亲见阿弥陀佛。身无病苦，心不迷乱，必当往生极乐。’至半夜，复言：‘佛来！’遂高声念佛。渐渐声低，唇犹微动，安祥而逝。时为一九七五年十一月二十四日清晨，寿八十六。</p>
<p><span style="color:#333399">锦 扬<span lang="EN-US"></span></span></p>
<p>锦扬，号汝愚，浙江新昌县澄潭镇人，父张根玉；昆季六人，扬行三。其父因家境贫寒，无力抚养，欲卖与枬园庵主为僧。庵住持显华，初未允。继见扬为人诚朴，遂予收留，给其徒了明为徒。剃度之年，才十一岁耳。初在庵中时，需应酬世俗经忏，扬为适应环境，只得随喜。迨年稍壮，即谢绝应赴，专事清修。十六岁，往天台国清寺受具。戒期圆满，出外行脚，参访天童、阿育王寺。于上海法藏寺，亲近兴慈老人，听讲经教多年。最后仍回新昌大佛寺养道，直至圆寂为止。平日修持，以净土法门为主。二时课诵外，兼诵地藏经，并修大悲忏法，寒暑无间，数十年如一日。师祖显华，颇擅针灸。扬得其传，课余为人疗疾，多能著手成春。檀信供养，除正当用途外，辄转作其他功德，及放生之用。常曰：‘施主一粒米，大如须弥山。吃著不了道，披毛带角还。’幼好钻研古籍。平时待人接物，一秉至诚，说法利生，非常恳切，故深得地方人士敬仰。当八十高龄时，渐觉精神上委靡不振。是岁十月初，病势日重，饮食不进，但神志清楚，恒就卧榻诵经念佛如常。于一九七六年国历十月七日，清晨二时许往生。其侄张伯华及净友康智净时适在侧，见其双目仰视，合掌作礼，似有所瞩，当即念佛助其往生。遂面西吉祥卧，在念佛声中，溘然而逝。逝后，全身都冷，四肢柔软。越三小时入殓，头顶犹温。满室异香，经久不散。</p>
<p><span style="color:#333399">寒 叶<span lang="EN-US"></span></span></p>
<p>寒叶，安徽黟县叶氏子，尝肄业于上海震旦大学。性柔和，少研儒学，明修齐治平之道。工于诗，博通外典。浮沉宦海，历二十载，两袖清风，依然故我。涉世既深，夙因斯发，投九江甘棠湖烟水庵披剃，时年四十一。翌年，受具于湖北广济大藏寺。尔后行脚参方，研教习禅，一钵孤身，飘然云水。一九五○年三月，至天台高明寺。寺为隋智者大师道场，明季得幽溪传灯大师复兴。师潜居近卅载，不好游族姓家，三阅大藏，深通玄奥，洞明谛理。笃修净土，夙兴夜寐，礼忏持名，寒暑无间。解放后，寺内香火凋零，僧散大半，师坚持自修。虽艰难困苦，矢志不移。夜每礼弥陀忏为常课，不辍。日中友好访华团莅寺，师赠以诗云：‘一乘妙法肇天台，千载同宗海外来。应是灵山曾一会，孤帆远访几多回。’又：‘秋光绚丽菊花天，恰是丰收大有年。为祝友邦多胜事，了知佛法自无边。’晚岁患微疾。于寂前，预知往生时至，分赠衣物，与众话别。一九七八年三月六日晨，寺众为念普佛，是时叶尚在室内经行念佛。迨普佛毕，众往视，已面西右胁逝矣。世寿七十四，法腊三十四。</p>
<p><span style="color:#333399">了 道<span lang="EN-US"></span></span></p>
<p>了道，字心慧，江苏崇明人，早岁出家，曾遍礼诸名山。在崇明，倡组崇明莲社、启东佛教会，兴葺云林讲寺。因积劳成疾，乃闭关云林，藉资休养。道初住灵岩，曾为印光大师所器重。其后复从妙真之固请，再至灵岩，任都监职。一番规划，颇著勋劳。未几，以色力不胜，遂偕弟子古若，重返云林。舟车劳顿，疾作。道欲勿药，重以弟子坚请，不得已，服一剂，未见效。因语古若云：‘人生只如此，吾愿可究竟。’后三日，病可瘳矣。迨至三月（三月二十五日），晨兴，忽曰：‘后三时，吾将西归，尔等好好修行，勿作世俗态。’已而命设香案于寝处，并嘱悬三圣像，令弟子同念佛号。迄十时三十五分，合掌含笑，于念佛声中，安祥而逝。</p>
<p><span style="color:#333399">明 元<span lang="EN-US"></span></span></p>
<p>明元，原住苏州虎啸塘岸放生寺，由妙真和尚接往灵岩。文革中，迁居天平果园乐园工区，即灵岩农场原址。元为人沉默寡言，虔修净土。专持万德洪名，精进不懈。年九十一，是岁冬季往生。往生前三日，亲将卧床整理清洁，向同居僧告假。众见其无病，咸不之信。三天后，元于床上央人扶起端坐。身无病苦，意不颠倒，双手合掌，念佛往生。</p>
<p><span style="color:#333399">霞 明<span lang="EN-US"></span></span></p>
<p>霞明，湖北人。出家于福建鼓山涌泉寺。参究向上，颇有契入。虽是禅宗尊宿，但潜修净土，专志念佛。行脚数十年，闲云野鹤，居无定所。朝礼各大名山，所至绝不留恋。过寺讨单，闻钟上殿，按时坐香。礼念焚修，精勤不懈。镇江金山寺，尊为首座，乃终老焉。明戒律精严，俭朴异常。好施与，凡身外之物，人有所需，辄以馈赠，从无吝色。好食供众，粗糠归己。遇有供养，转送常住，不私享。见同参病僧，辄精心照料，绝不辞劳。皈依弟子甚众。世寿八十五。往生前一周。预知时至。分函各弟子，告以即将西归。所余衣物，悉以施人。至时，沐浴更衣，毫无病苦，趺坐而化。</p>
<p><span style="color:#333399">庆 丰<span lang="EN-US"></span></span></p>
<p>庆丰，住苏州郊区黄豆芽村拈华庵。一生专修苦行，礼诵华严，归心净土。日惟趺坐念佛，夜则但坐不卧，数十年如一日，从不与人闲谈杂话。有进谒者，则以人世无常，老实念佛，求生净土为劝。皈依弟子甚众。不取香敬，不受供养。坚不可却者，转以施人，不以自奉。往生前，预知时至，沐俗更衣，端坐而化。世寿八十余岁。荼毗之日，弟子毕集。举火时，众见丰身处虚空，坐宝莲华，两侧有童侍立，片刻乃灭。见闻之者，皆欢喜赞叹，缘是而发菩提之心。今苏郊尚有能言其事者。</p>
<p><span style="color:#333399">静 权<span lang="EN-US"></span></span></p>
<p>静权，浙江仙居人。为童子时，闻寺僧诵经声，即萌出世志。二十七岁，在天台山国清寺充圆头。因得亲近台宗尊宿，如永智、敏曦诸法师。师早年勤奋学习，夜间每借月光读经，无月之夕则专事礼拜，因得尽通诸经论。在谛闲法师会下，任主讲数年。曾创办佛学研究院，造就僧才；建妙法堂，导修止观；又创安养堂，以安衰老。师每晚必施蒙山法食。大小佛事，必以诚敬为主。尝示学徒：‘仗施主之香花，培自己之福慧。’日常生活艰苦朴素。四十余年，弘经护法，不遗余力。教演天台，行归净土，朝修十念，暮持观经。年七十九，顿现老病之相，在大众念佛声中，含笑而逝。</p>
<p><span style="color:#333399">澹 云<span lang="EN-US"></span></span></p>
<p>澹云，俗姓朱。于一九○一年五月十五日，生于浙江乐清大荆柏杨村。幼丧父。十二岁依温岭常乐寺月昙和尚出家。十九岁受具足戒。二十岁到宁波观宗寺，亲近谛闲老法师，习天台教理。后又亲近印光大师。三十六岁任温岭县明因寺住持。四十四岁任观宗寺佛学院院长。四十六岁游历诸方。四十九岁任天台国清寺住持。凡二十有六年。解放以来，曾被选为省人民代表、省政协委员、中国佛教协会理事。天台为东南名胜，梵宇林立，而国清寺为天台梵刹之冠。自隋代智者大师开山以来，代有高僧，法流不绝。澹云任职之初，改革方始，檀施之源外绝。乃率领大众，遵循百丈遗风，躬耕自给。遂令全寺大众，四事无缺，通风不替。文革中，全寺破毁，澹云亦身陷囹圄。而能安之若素，不屈不挠，其忍波罗蜜有如此者。澹云曾手编天台宗讲义一卷，供初学研究。作法华经颂二十八首，寄赠东瀛，大受嘉叹。与幽溪寒叶法师为契友。早晚不间于六念，繁忙不废于摄心，胁不至席，食甘藜藿，其解行有如此者。一九七五年秋，九月患疾，然犹能扶病见客。至十一月十五日亥时入寂。三日前，预嘱后事。寺务一切，委静慧法师负责。届时毫无病苦，合掌向大众告别，念佛而逝。世寿七十五，僧腊五十六。</p>
<p><span style="color:#333399">佛 乘<span lang="EN-US"></span></span></p>
<p>佛乘，俗姓彭，湖南桂阳人。从小在当地小庙出家，年稍长，闻歧山道风颇为兴盛，即前往参访。未几，又往衡州罗汉寺楠檀林，掩关打七，有省。后遇道阶法师，令往南岳，亲近默庵老人。老人一见之下，深加器重，口授唯识义。师亲侍有年，于性相二门，俱能通彻，颇为同道所赞扬。师常称佛恩难报，因燃一指，以报佛恩。曾因天童邀请，宣讲楞严。以后即居无常，随缘化导。一九二二年，主席南岳祝圣寺，从受戒法者三百余人，倡办僧学及佛学讲习所。次年交待院事，退居福严寺静养，忽示疾。于十月十二日，沐浴更衣，面西跏趺而坐。同参安德法师问道：‘老法师是当世宗匠，今逢最后一著，应该猛著精进，留做后学标榜。’师答：‘诺！’于是合掌念佛一声而寂。年五十一。遵遗嘱，瘗灵骨于福严寺之普同塔中。</p>
<p><span style="color:#333399">传 信<span lang="EN-US"></span></span></p>
<p>传信，字清华，四川三台县人，于峨嵋山金顶礼海福禅师出家。一九一六年，宝光寺冬期受具足戒。一九二二年挂单于浙江嘉兴县城北二十里池西乡之栖真寺。寺乃明云谷禅师塔院所在，为当地名刹，始建于宋，代有兴废。清光绪二十六年，莲仁和尚住持该寺，重修大雄宝殿及千佛阁、西方殿。寺中设念佛堂，堂中净课，每日四时作观、二时功课、二时忏悔，犹有红螺云栖之遗规，十方海众归者甚多。师游方到寺之翌年，复请假朝礼五台。朝台归来，入念佛堂，笃修净业。一九二四年夏历四月十八日晨，念佛坐化，世寿五十有五。往生前一月余，告寺内知客师，将有远行。知客师问何往，师云有去处。知客喻之言：‘能往西方净土，是最好的了！’师曰：‘诺！’往生之日，早课毕，师先在佛前展具顶礼。次到方丈，向莲仁和尚告假，顶礼长跪，请求开示。和尚问何故。师言：‘机缘已熟，自当往矣！’和尚随向他开示说：‘努力念佛，必定如你心愿，往生西方，得见弥陀。’师叩谢而起，回堂趺坐念佛，不改常度。众见师顶上热气薰蒸，就视之，已泊然化去矣！</p>
<p><span style="color:#333399">修 无<span lang="EN-US"></span></span></p>
<p>修无，营口人，砖瓦匠出身。因感人生多苦，屡思出苦之法。后闻人言念佛能离苦得乐，遂发心念佛。出家后，念佛心益恳切，逢人亦必劝之念佛。一九二九年，谛闲法师在哈尔滨极乐寺传戒。师发心在戒期中，侍候病人。住寺才十几日，忽说要走。监院师问：‘走何处去？’师说：‘我不是往别处走，是要往生。请监院师慈悲，给我预备几百斤劈柴，死后焚化。’监院师问：‘你几时走？’师言：‘在十天以内吧。’第二天又对监院师说：‘给法师告假，我今天就要走，请给我一间房，再找几个人念佛送我。’送者请留偈作纪念，云：‘我做苦工出身，不会作诗偈。不过我有一句经验的话，可以告诉诸位，就是：‘能说不能行，不是真智慧。’于是大众齐声念佛。师面西趺坐，随众念佛。不到一刻钟，已往生矣。入龛，面目如生。谛闲法师亲见其事，叹为稀有。</p>
<p><span style="color:#333399">修 航<span lang="EN-US"></span></span></p>
<p>修航，黑龙江省拜泉县张氏子。少以品学闻乡里，为小学教师。年四十，忽思出世。礼沈阳永安寺智如法师为师，法名仁荷。一九三五年，於呼兰净土寺依溊虚大师受具足戒。是年至青岛，习天台圆顿止观。阅法华释签，深有悟入。一九三七年从弘一大师学律，誓尽形寿护南山宗。及闻弘公入灭，痛不能已。复取公咏菊花偈，铭诸座右。偈云：‘亭亭菊一枝，高标矗晚节。云何色殷红，殉教应流血。’其为法之心，可见一斑。日中一食，常坐不卧，效灵峰大师礼占察忏，感获清净轮相。为湛山戒学教授，立身严正，依四念处行道，不以世法干怀，敝衣草履晏如也。待人直言不讳，或短其不通世故，夷然不顾曰：‘宁受热铁轮旋顶，终不以佛法做人情也。’偶染微疾，知不起，取手自圈点律典二十一部送藏经楼，余五十余部，标号抽签，与大众结缘。缁素有馈药资者，均送斋堂供众。临终命学者唱普贤行愿品，回向西方。凝神观佛，正念分明，吉祥而逝。时为丙戌三月十二日中夜，逾时顶相犹热。世寿五十有二，僧腊十二。</p>
<p><span style="color:#333399">通 理<span lang="EN-US"></span></span></p>
<p>通理，俗姓曹，江苏苏州人，业中医。年五十九始闻佛法。阅印光大师文钞，于净土法门深生信仰，到浙江天台礼慧莲和尚祝发。一九四○年，年已六十二，仰慕灵岩净土道场，遂上山随众念佛。未几得妙真和尚允许，住普同塔院。师自住进塔院后，万缘放下，毫无留恋，一心念佛，求生西方。一九四六年夏天，渐觉身体衰弱，饮食减少，住如意寮休养，仍手掐佛珠，念佛不辍。七月十五日夜，钟鸣九下，仍在院内阶前乘凉念佛，忽对香灯师道：‘我要回房。’香灯师扶入房内，师云：‘我今晚要生西去了，赶快点灯来。’说罢，上单养息，默念圣号至十一点钟，香灯唤之不应，急请诸师助念。方经片刻，师已安祥坐脱。次日入龛，顶门犹温，面貌如生，光泽异常。</p>
<p><span style="color:#333399">宏 慈<span lang="EN-US"></span></span></p>
<p>宏慈，号妙觉。本名喜生，俗姓张，陕南安康人，汉留侯张良后裔。师幼时即与常儿异，秉性沉默，不好嬉游，有出尘之志。稍长，投南山礼大行尊者为师，剃染离俗。壬午年春，至西安卧龙寺，从朗照法师受具足戒。因闻善知识教，深信净土法门，三根普被，九界同归，诸有顿超，一生成办。乃往翠华山净业院，专修持名念佛法门。日夜翘勤，用功不辍，历时五年，众来请益者随机酬答，要言不繁。师虽为大众所景仰，但居常卑以自牧，无骄矜之色。丁亥年夏，预知无常时到，起精进七，禁语不眠，专诵大悲神咒。九月廿五日佛七圆满。是日午后，诵大悲咒毕。回向，即面对西方。瞑目趺坐，如入禅定。众见师颜如朝霞，唇似渥丹，以手探之，则全身冰冷，惟顶热如沸。于是大众齐集称扬圣号，为师助念。寂后依法荼毗，遗灰中，检得金红紫白蓝青灰七色坚固子二百余粒，师示寂之期，乃一九四八年九月也。</p>
<p><span style="color:#333399">弥 高<span lang="EN-US"></span></span></p>
<p>弥高，俗姓仲，江苏如皋北乡戚家庄人，兄弟三人皆舍俗为僧。师年十九，在如皋西场镇观音庵剃染，庵乃如皋定慧寺下院，定慧寺为如皋驰名丛林。师年五十余至定慧寺，六十多岁选为方丈，前后住寺三十多年。宏法利生，不遗余力，为地方人士所称道。平日修持专诵法华。一九五八年旧历六月十九日，观音圣诞日，念佛坐化，终年八十四岁。</p>
<p><span style="color:#333399">寄 莲<span lang="EN-US"></span></span></p>
<p>寄莲，俗姓黄，浙江黄岩人，十六岁出家。天台静权法师，师之法兄也。师后至苏州仓米巷隆庆寺，依静观法师座下继承衣钵，住持隆庆寺，达数十年之久。曾开过三次大戒，最后一次在一九三四年。师为人正直慈悲，经常劝人老实念佛，持诵金刚经、大悲咒、普门品，始终不辍。一九五六年农历十月初十日上午九点，了无病苦，念佛坐化，世寿八十有六。</p>
<p><span style="color:#333399">虔 法<span lang="EN-US"></span></span></p>
<p>虔法，安徽人。四十岁时，在宁波天童寺受具足戒。四十余年，热心常住工作，艰苦朴素。精进用功，老实念佛。历任饭头、园头等职。师深信净土，真为生死，发菩提心。一九八一年八月二十日（农历七月廿一日），师当众宣告：‘我将于三天内逝世。’普亲自在一块小木板上预先写明生西之日。农历七月廿四日（八月廿三），嘱管库房师父，将寮房内的常住物品，悉皆搬出。师胁不沾席，唯坐在一张椅子上休息，日夜如此。八月廿二日，即农历七月廿三日晚上七时，寺内几位小沙弥为之助念。翌晨，师神智清醒，就饮少量开水，问：‘现在是几点钟？’是时适八时正。十时左右，师挥手示意，令助念者吃中饭，大众换班助念。至午后一时零五分，身无病苦，在念佛声中，安祥坐化矣。年八十四。</p>
<p><span style="color:#333399">品 兴<span lang="EN-US"></span></span></p>
<p>品兴，初名青福，俗姓郑，福建福鼎前歧公社人。一九二九年，年二十四，投福鼎硖门凤山瑞云寺，礼见山和尚为师。移赴普陀参学，充园头、饭头，历经三载。二十七岁，受具足戒于普济寺。同年朝礼五台碧云寺，担任行堂、寮火等职。一九五○年，师年四十五，返福鼎礼太姥山白云寺步德老和尚为次师，改今名。五十八岁，驻锡南溪马槽庵，又至鳌岭昭明寺、枯岭栖林寺。师在寺，不辞劳苦，起早摸黑，披星戴月，为常住操劳。五十九岁，到平兴寺。担任生产骨干，开荒种茶，任劳任怨，爱寺如家，怨亲平等，历尽辛勤，福鼎广大寺众均谓师为末法生产修持之好模范矣。师一生崇仰净土法门，遵循印光老法师教导，专心念佛，求生净土。不做当家，不做经忏，不广收徒众。行住坐卧，念佛不断。一九八三年，农历七月初一，师早起觉不适。初十日向全寺告假，说：‘今晨五时，见弥陀亲来开示。五日后，上午八时当生极乐。’即将平日积蓄及衣物，交当家世行师，与寺僧结缘。命人致电家乡前歧公社，言七月十五，八时生西。至十四日下午索清水一盆，沐浴更衣，端坐念佛。十五日上午，准时安祥而逝。世寿七十八，僧腊五十一。荼毗后，于骨灰中，检出坚固子多丸，精彩夺目。遵遗嘱散于大海中，与水族结缘。</p>
<p><span style="color:#333399">性 寂<span lang="EN-US"></span></span></p>
<p>性寂，俗姓关，辽宁人，毕业于东北大学外语系。九·一八事变南来，拜见印光大师，蒙开示，即发心出家，时年二十六也。其后五十余年，常住灵岩山，一心念佛，精勤无间。一九八三年农历十月初八时，畏寒卧床，连睡四日，体力渐弱，饮食减少。朱智超居士往访时，问：‘要否请众助念？或用录音念佛磁带？’答：‘不需，我自有把握。’自是闭门不接访问，一心念佛。于第七日，即十月十四日上午十一时零八分，吉祥而卧，身无疾苦，心不贪恋，意不颠倒，安祥西逝。年七十七，僧腊五十一。往生后，按灵岩饬终规定办理，由常住委派八名寺僧，日夜轮班助念，于次日下午四时入龛，面目如生，四肢柔软。师于病终前，将生平积余三百圆，助印净土十要，余款供众结缘。并预写遗书四封，嘱于身后寄发亲友。书中有云：‘境界现前，我要去了。’火化后，于骨灰中捡出大小不同之各色坚固子、舍利花、琉璃珠等数十颗，有大如花生米者。□□</p>
<p><a name="a05"></a><span style="color:#333399">往生比丘尼<span lang="EN-US"> </span></span></p>
<p><span style="color:#333399">妙 净<span lang="EN-US"></span></span></p>
<p>妙净，俗姓王，乃虚云和尚之庶母。云公生母早逝，由净抚育成长。云公之父，欲云公兼祧两房，为娶两妇。云公出走后，同治三年，父病故，净即率二媳同入佛门为尼。所有家财，悉以施舍，一心向道。出家四十余年，专志净土。宣统元年农历十二月初八日佛成道日，示微疾，念佛西归。在弥留时，跏趺说偈云：‘每因恩爱恋红尘，只为贪迷失性真。八十余年如幻梦，诸缘空处本无人。’‘今朝解脱生前累，换取莲邦净妙身。有缘念佛归西去，莫于苦海久沉沦。’殁后，异香数日不散，端坐俨然如生。</p>
<p><span style="color:#333399">广 华<span lang="EN-US"></span></span></p>
<p>广华，俗姓谢，名彩娣。由父母命，十七岁与陈姓完婚。未满一年，夫亡，遂剃发出家，依苏州香山吴杨里桃花坞昙华庵老比丘尼为师。师见其诚恳，即将该庵交华，他去。华因得独自住庵静修。庵四面环山，人迹罕至。山顶有石刻四面观音像，华每晨必登山顶，焚香燃灯，恭敬礼拜。诵弥陀经一卷、往生咒三遍为日课，余则精持弥陀圣号。日上山樵薪，出售所得，购置香烛灯油供佛。己则惟以手种果錿，或采野草树叶充饥而已。虽有善信上山礼敬观音，供养及华、随手施人，不以自享。柴草食物，或被人窃取，亦不计较追索。五十八岁，赴苏洲西园戒幢寺受大戒。尔后，修持更精进。七十四岁，赴灵岩参加印公舍利入塔纪念，并自购骨灰塔位。即于次日晨，毫无病苦，安卧往生。时远近来山善信颇众，目睹此景，咸为诵弥陀经，念佛圣号。殁后逾时，面色红润，肢体柔软。扶之趺坐入龛，宛如生人。荼毗，得白色舍利十余粒，舍利花数朵，皆白如水晶，光洁莹润，见者赞叹不置。</p>
<p><span style="color:#333399">果 松<span lang="EN-US"></span></span></p>
<p>果松，苏北盐城人，身世不详。三岁出家，就当地天妃宫尼庵，礼老比丘尼常德为师。松幼年即知精进念佛，兼习禅定。其师欲令管理庵务，并劝说：年过五十，用功未晚。松回答道：‘浊世无常，流光迅速，设若寿命不到五十，岂不一生错过？’因此不从师命，精进念佛如故。年十九，诣苏州西园戒幢寺，求授大戒。一九四七年，苏北发生战事，师徒祖孙三人，乃弃庵来苏。正值栖身无地，进退维谷之际，道逢胥门小木桥弄无难庵主比丘尼成慧。成慧问明情况，悯其飘零失所，遂接往庵中居住，供给膳宿。松在庵中，一住数年。一九五六年，松年三十九。古历九月初六日，身无病苦，正念分明，安祥往生。在三日前，向成慧说：‘我将于三日后西归，请助念相送。’又道：‘你可知念佛应如何念？我来教你。’成慧请其吩咐。松说：‘持念六字洪名，要不快不慢，要至诚恳切，要一字一字地念。要念从心起，声从口出，音向耳入。要念得清清楚楚，要听得清清楚楚，不可囫囵含糊过去。念快了跟不上，念得过慢了，心要散乱。’成慧遵照指示，一字一字，不紧不慢，执持圣号；松亦随念。如是三日，至初六日下午九时，松起身整襟，作跏趺坐。一面念佛，一面以手摩头作授记状，连作三圈。稍停更作，如是者三次。于十一时，向成慧说：‘再会！再会！’泊然坐脱。</p>
<p><span style="color:#333399">妙 行<span lang="EN-US"></span></span></p>
<p>妙行，江苏武进人，姓氏及身世不详。曾任苏州阊门内如来庵住持。一九二○年春季，在常州天宁寺受大戒，得戒师为治开老人。行心地仁慈，精持戒律，不喜攀缘。一生功行，唯持诵华严，精进念佛，回向净土。一九五六年三月间得病，念佛不辍。至九月十三日午后二时，面西趺坐，与徒义性告别，合掌高称洪名，安祥而逝。世寿五十有七。</p>
<p><span style="color:#333399">明 常<span lang="EN-US"></span></span></p>
<p>明常，俗姓李，中年信佛受皈戒。五十八岁，偕女明福，住苏州木渎镇小桃庵。嗣依圆瑛法师剃度，受具戒于苏州西园戒幢寺。平生专志净土，昼夜持念六字洪名。一九六六年农历十一月二十九日晨，预知时至，沐浴更衣，端身趺坐，手结弥陀印，持念圣号。其女明福，劝母卧下，不久复起坐。自言：‘西方妙境已现，佛说不虚。’急念南无阿弥陀佛不止。至九时，音浸微，面现笑容，安祥坐化。荼毗后，检得舍利花甚多，色分黄白绿三种。遗言：‘不准哭泣，不许服孝，不用建塔，以骨灰作馒头施诸水族，结西方缘。’世寿八十，僧腊二十二。</p>
<p><span style="color:#333399">妙 胜<span lang="EN-US"></span></span></p>
<p>妙胜，俗姓朱，江苏青浦县人，适富商赵某。年四十四，遭不如意事，乃勘破世情，披剃于苏州西林庵。庵主为延十师，在该庵独授大戒，请应慈老和尚为得戒师。胜始研读华严，终则归心净土。宗教皆通，辩才无碍。慈悲喜舍，乐善为怀。将一生积蓄，塑像装金，重修西林庵，焕然一新。年六十一岁，得病，自知时至。有云林庵闵老师者，与胜素相识，夜得一梦，见胜授予白纸一卷，上书偈语四句：‘昔日风光今何在，西方净土早安排。今日真能离苦海，消遥自在上莲台。’闵醒即遗忘，旋又睡去。复见胜示偈，一再嘱咐：‘不可忘记，要给慈惠师看。’明日，闵见慈惠，始知胜已于昨夜往生矣！是乃一九六九年十月十三日也。世寿六十有一。</p>
<p><span style="color:#333399">永 宝<span lang="EN-US"></span></span></p>
<p>永宝，俗姓罗，浙江黄岩县人。母陈氏，梦见观世音菩萨抱一女孩与之，且云：‘此女大有善根，必使出家。’寝后产宝。宝年十二岁，母为送黄岩优钵罗庵，投式东老师太剃发，法名文通。住庵三十余年。参加农业劳动，随众早晚功课外，专持弥陀圣号。庵原为黄岩唯一女众丛林，后受时局影响，遂至衰落。因移居慈溪吉祥庵，及缨络河头定香庵，十年后，至上海成都北路九六一弄四号，建定心庵。栖心净土，念佛不辍。待人接物，慈悲为怀。戒律谨严，驰名遐迩。皈依弟子甚众。开示痛切，惟嘱：‘老实念佛，求生西方。瞥尔错过，得度无日。’云云。圆寂前七天，预知时至。对助念弟子说：‘我已见观世音菩萨，决定往生。’于西历一九七六年农历五月二十四日晚，在大众念佛声中，安祥而逝，世寿九十三。</p>
<p><span style="color:#333399">圆 信<span lang="EN-US"></span></span></p>
<p>圆信，汪阶玉长女。适曹某，生一女，成年病殁。因悟人世无常，遂出家。住苏州小仓口楞严庵。常持诵楞严，念佛不辍。道心坚固，数十年如一日。一九七六年秋，身感不适，即卧床不起。病危时，有道友对信说：‘往生西方，最关重要。’信含笑点首，合掌称谢。始终正念分明，安祥而逝。面貌如生，红润光泽。时为一九七六年农历八月二十九日下午八时，世寿七十有九。</p>
<p><span style="color:#333399">宗 如<span lang="EN-US"></span></span></p>
<p>宗如，俗姓黄，名志学，江苏武进人，中年出家。早岁皈依圆瑛法师。披剃于苏州紫竹庵，礼尼莲净为师。六十岁，就宝华山隆昌寺求授大戒。一生精修净土法门，戒律谨严，乐于施舍。于一九七七年二月十九日圆寂。虽在病中，正念分明，预知时至。直至往生，念佛不辍。容颜润泽，有过生前。世寿八十。</p>
<p><span style="color:#333399">道 因<span lang="EN-US"></span></span></p>
<p>道因，俗姓郭，扬州朔江县人，住上海浦东烂泥渡路六二五号。幼即茹素，皈依高嚰寺来果老人，行持净业，兼事参究。中年夫故，乃勘破世缘，出家受沙弥尼戒，居苏州善人桥马岗山一小庵内。文革中迁沪。因曾蒙虚云老和尚示修行法则，劝修净土，从此恪遵不移。勇猛精进，一心持名。往生前，感微疾，自知不起，安排身后各事。临终亲见阿弥陀佛放光接引，正念现前，安祥而逝，世寿七十有一。终于一九七五年农历五月初二日。</p>
<p><span style="color:#333399">如 莲<span lang="EN-US"></span></span></p>
<p>如莲，俗姓许，浙江天台县人。嫁后，生一男一女。二十二岁，夫卒。族中大伯与人勾结，欲将莲出卖。邻居一念佛老妇与莲相处甚厚，知其谋，窃以告莲。莲匿老妇家。老妇教莲默持大士圣号，祈求垂护，得免劫夺。数日后，拟往嵊县，路遥，不知所趋。至新昌，见一船经过，要求搭载。至嵊，见一青年尼在河边浣衣，莲即请求在庵暂住一夜。尼欣然，引见其师。师以莲年青，举止端庄，嘱留庵内，佐理杂务，并令学习功课。不久，师圆寂，其徒青年尼亦离庵他去，莲遂继承香火。住庵七年。抗战军兴，莲避难至杭，住祥符桥畔一庵中。解放后，庵改为学校，复迁居大仙庵，住十余年。莲虽未受大戒，而谨身饬行，洁逾冰霜。莲修持精进，欣厌心切，朝暮课诵，从不间断。遇病不能支，必在佛前请假。日诵金刚经三部、弥陀圣号五千、往生咒五百。逢十斋日，则诵地藏经。所得衬施，充道粮外，辄以周济贫乏。往生前一年，对人说：‘我住世只有一年多了！’一九六五年，年八十四岁。正月某夜，梦见二僧，对她说：‘今年二月，你将去世。’复就桌上，写一‘死’字示之。莲一见欢喜。至二月十五日夜，又梦见二僧来说：‘你十八日将去世。’醒后，召其侄至，立遗嘱，嘱咐后事。至十八日，香汤沐浴，请海善法师为料理坐缸焚化等事毕，端身正坐，手结弥陀印，一心念佛，并嘱诸道友助念，众见莲面带笑容，毫无病态。至午时，安祥生西。</p>
<p><span style="color:#333399">了 椿<span lang="EN-US"></span></span></p>
<p>了椿，俗姓张，浙江临安县人，四岁出家於邑之丁田某小庵。清光绪七年，年二十七，受具于天台国清寺，戒毕回庵后，因庵小人多，乃迁至平阳香林寺。寺屋湫隘，不堪容众，师竭力经营，建造大殿，及两翼轩房，遂得安众行道。鱼鼓钟磬之声不绝于耳，为远近信众所敬仰。师自奉俭约，待人和厚，一生维持讲经道场，有七处之多。二六时中，行住坐卧，未尝离一句佛号，数十年如一日。往生之年，时当二月初旬，偶感微疾，嘱咐徒众勿为延医服药。专请大德来寺，启建佛七，资助往生。是月十八日晚十一时许，师亲见空中千手观音现身，欣悦异常，至二十日半夜，问玄孙平莲：‘现在几点钟了？’答云：‘十二点。’师欣然说：‘好，此刻我可去了。’即从床上坐起，双手合掌，向众人说：‘我已见到室中莲华满地。’是时口中念佛之声，尚若断若续。未几，瞑目而逝。世寿七十有五，僧腊四十有八。</p>
<p><span style="color:#333399">证 持<span lang="EN-US"></span></span></p>
<p>证持，俗姓王，江苏常熟人。出身农民家庭，守贞不字。年二十余，投苏州郊区白衣庵，依慧智老比丘尼座下剃度，法名证持。白衣庵地处黄豆芽村之北，原为白衣古寺，向由大僧住持。清末，毁于战火，荒废已达六十年之久。慧智比丘尼募化重建，更名白衣庵，师于一九二八年，往南京宝华山受大戒，得戒师为德老和尚。三十六岁起，闭华严关三年。日常功课，始终不懈，暇则念佛。慧智比丘尼圆寂后，师继任住持。师于戒律素称谨严，告诫弟子，进入佛堂，不准多言杂语，不准衣袍不整。一般善信钦师道行，常在庵中布施结缘，师维护三宝，不遗余力，庵内五间大殿，经师修整一新。一九四九年三月廿九日，无疾坐化，终年五十有一。将往生前，略患感冒。关照徒孙惠德说：‘再有三天，我就要往生了。’徒孙说：‘望师多活几年，好教导我们。’师说：‘人总是要去的，何必留我？我先去，望你们后来。你们好好为我念佛，不要给我打差。在我往生以后，不要靠近我床，不要动我身体，只要念佛，引磬要在我往生过一小时再敲，敲时声音要轻。’言讫，即就床上趺坐念佛。自云阿弥陀佛来了，语毕瞑目安详而逝。时跪在地上念佛相送者百数十人。百日后送灵岩荼毗，检得五色坚固子甚多。或红如赤珠，或绿如翡翠，青黄白紫各色俱备。</p>
<p><span style="color:#333399">又 空<span lang="EN-US"></span></span></p>
<p>又空，俗姓朱。江苏启东县二徽镇人。父业木工，生二女，即空及某姐也。空与其姐，少时即随母茹素，承欢膝下，矢志不嫁。空旋于崇明寿安寺受五戒。其后父母相继去世。某年夏，空于崇明叶尘法师所听讲梵网经，乃发心出家，与其姐同诣本镇竹林庵，礼某比丘尼祝发。一九五五年春，与姐同往南京宝华山受具足戒。出堂后，仍回竹林庵，精修净业，一意西驰。一九五八年冬示疾，仍日夜趺坐，念佛不辍。一九五九年己亥正月初四日，谓姐及其徒曰：‘世间皆苦，无足恋者，愿同念佛，助我生西。’是日酉刻，于大众念佛声中，面西端坐而逝。一昼夜后，全身柔软，顶门犹热。停龛三日，颜色如生，依法荼毗，得舍利无数，皆晶莹珂洁，灿若珠玉。其顶骨裂为数片，裂纹作菩提树叶形，一片裂纹，仿佛成‘心作心是’四字，亦足异矣！园彻法师曾作长歌，以咏其事。</p>
<p><span style="color:#333399">圆 松<span lang="EN-US"></span></span></p>
<p>圆松，江苏无锡人，生于一八八六年。俗姓史，夫姓王。一九二八年，因其夫私营外室，毅然勘破世缘，离家出走，依西林庵参霞法师出家。所有俗家亲属，皆避不相认。一九三四年受具戒。霞法师清规森严，对师谆谆训导，指引速离苦海。师亦确念人生苦趣，无量无边，因此严守戒法，志求出要，专诵观音圣号，闭关两期。师为西林庵住持时，庵中香火收入颇丰，而师清苦异常。时以豆渣佐食，即洗锅水中余粒亦必食之，不肯随手倾泼。抗日初期，日军轰炸无锡，师不避危险，发愿代众生受苦。当时适有炸弹落在身边，炸毁屋宇，旁有一圆桶，被炸弹震动，满地乱滚。而师则虔诵观音圣号，若无其事，亦竟平安无恙。一九六八年，师为了却尘缘，三年不出禅房，专诵七如来圣号。一九七一年四月十一日早晨，命其弟子向工作单位请假，并说我今天要走了。弟子听说，都含泪饮泣，并为安排一切，分侍左右，陪同称念如来圣号。是日下午三时许，师更衣静坐。四时许，合掌向空作礼说：‘阿弥陀佛已来接引！’即安祥而逝，年八十有五。师为人仁恕正真，慈祥善良，见有穷苦之人，无不尽力资助，为众所称。</p>
<p><span style="color:#333399">天 慈<span lang="EN-US"></span></span></p>
<p>天慈，俗姓孙，原籍苏北盐城南乡伍佐镇。年二十四，依慧山老和尚剃度，在扬州某寺受具足戒。此后即来苏州，在虎邱小普陀寺当客师，为时三载；又往上海闸北宝福庵当客师三年。后仍返苏州，住葑门二郎庵。师刚进庵时，但破屋三间，荒芜一片。师发愿重兴梵宇，数载节衣缩食，辛勤劳动，积累资财，建大殿三间，顿使败瓦颓垣，成为庄严道场。师平日常诵大悲咒、万德洪名，苦行卓绝，为大众所称叹。一九七七年初秋，体力渐衰。一九七八年冬季，患浮肿病，但身心安泰，不感痛苦；虽病卧床席，始终念佛不断。一九七九年五月五日（即农历四月初十日），下午四时十五分，正念分明，安祥往生。当时有文山寺大众尼师，以及男女居士多人，齐集念佛相送。师在往生前一刹那间，自言自语云：‘阿弥陀佛来了！来了！’言讫，瞑目而逝。世寿八十有七。火化后，检得舍利花若干。</p>
<p><span style="color:#333399">妙 行<span lang="EN-US"></span></span></p>
<p>妙行，俗称周，浙江湖州南浔人，贫农出身。夫早死，遗一子一女，亦相继而亡，自知业重命薄，年二十四即决志出家，往杭州礼大悲庵某老尼剃度为沙弥尼，法名妙行。后又往南京栖霞山受戒。师秉性仁慈，平日专修净土，曾在苏州钟楼头贞净居关房闭关。三年后，住持北园天龙庵。年七十五，患腹水症。卧病二十多天，自知不起，不肯就医服药，一心念佛，求生西方。往生前三天，对徒弟说：‘还有三日，我就要往生了。’到第三天，仍正念分明，持念佛号。不觉叹云：‘已经第三天了，佛怎么还不来接我呢？’正说之际，忽觉满目光明，随向徒弟招手云：‘光太亮了，快给我关灯。’大众言：‘没有开灯。’其时师即随众合掌，称念圣号，端坐而化。逝世后，顶热肢软，瑞相昭然。时一九七四年六月十六日中午十一时也。</p>
<p><span style="color:#333399">常 静<span lang="EN-US"></span></span></p>
<p>袁常静，母家姓姜，家住湖北汉口。年三十六，发心念佛，皈依德清法师座下，法名常静。受五戒于汉口圆照寺。长斋念佛达三十三年之久，至六十九岁往生。居士平常修持精进，无论寒暑冬夏，每天刻定四点钟起床念佛，日间专门拜佛。每逢天暑，汗湿衣襟，即备海青数件，便于更换。务令威仪整肃，不以便服礼佛。见衣服破烂，登门乞化者，脱己衣施与，无吝色。或窃其母家物件，察觉后，不但不予制止，却至厨房盛满碗饭，令饱食而后纵之。一九四四年正月，忽感微疾。至四月初十，亲见西方三圣来临。至十七日晨，谓家人言：‘我要落发，你们可速去归元寺请首座和尚来，与我说戒。’又令烧檀香，为之沐浴。沐浴更衣毕，首座和尚到来，即为落发，授沙弥尼戒。二十日晨，告家人言：‘我今天要归到西方去了，你们速去归元寺，把首座和各位师父请来念佛，助我生西。’八时许，归元寺首座领众僧来时，居士已命人扶起，跏趺坐椅上。胸佩戒牒，手执数珠说：‘阿弥陀佛与诸圣众，早已到来，你们不要哭，助我念佛。’言讫，自称佛号数声，大众在旁齐称圣号。至十点钟，奄然示寂，如入禅定。次日十点装缸时，端坐如故。火化之日，念佛送葬者达千人。火化后，骨灰成金黄色，得淡白色坚固子大小共七粒。□□</p>
<p><a name="a06"></a><span style="color:#333399">往生男居士<span lang="EN-US"> </span></span></p>
<p><span style="color:#333399">范古农<span lang="EN-US"></span></span></p>
<p>范古农，号寄东，浙江嘉兴月河里人。父文质先生，以耕读世其家。古农幼颖悟。年十五，以冠军入泮。十八，肆业于上海南洋公学，辄冠其侪。尝负笈于杭州求是书院。同学有蒋百器者，其父智由，办日报于天律，恒以东西哲学诲百器，且盛赞佛理之独胜。古农由是始知佛教。初阅‘圆觉经直解’，虽未能尽解其义，而心殊好之。时习‘几何原本’，其书按语有云：‘学此书者，但当依照所定之理，解决问题，切不可怀疑，亦不可杜撰。’因悟读佛经，亦当如是。信受佛语，不可妄解，不可怀疑。弱冠娶妻戚瑾良。旋创毓秀女学，开嘉兴女子学校之先河。年二十七，赴日本，留学东京。从桂伯华、章太炎诸先生游，获闻楞伽、唯识。于书肆得《大乘起信论直解》及《义记》读之，信仰益坚。二十九岁归国，任浙江省立第二中学校长，课余辄披览佛书。翌年，往平湖报本寺，听华山法师讲弥陀经疏钞。民国肇元，于故里设佛学研究会，自任讲师。青年学子，向化殊众。每属寒暑假，则弘法于沪、杭、松、绍。法音远播，各方景从，江浙佛团林立矣。一九一七年，受归戒于宁波观宗寺谛闲法师，法名幻修。一九二九年一月，受上海佛学书局聘任总编辑，兼主佛学半月刊之‘佛学问答’栏。凡有质疑，如鼓应桴，剖析精允，问者靡不悦服。自是法缘遍海内外。一九三五年四月，上海缁素组织佛教日报社，推古农主笔政，历时三载。旋以抗日战事，日报辍刊。赴天目山，住禅源寺七阅月。栖身林壑，专志净业。嗣返上海，于省心莲社讲大乘起信论，设佛学讲习会，开演净土三经及往生论。继化法相，宣讲唯识三十颂、成唯识论等。古农解宗法相，行归净土。三十四年，返嘉兴，时年已六十五，垂垂老矣。然犹不辞劳倦，数数赴平湖、松江、苏州各地说法。悯故里失学儿童，特舍宅为范氏小学，以培育之。三十七年，上海诸道侣，怀念古农，如子失乳，翘慕至殷，乃迎之来沪，止省心莲社。尔时古农已须发皆白，顾精神殊矍铄，弘法之志，老而弥切。复创‘法相学社’，阐演法相唯识诸论。世界佛教居士林改组，被推为六届林长。一九五一年春，讲《显扬圣教论》毕，翌日三月二十二日，示微疾。四月十二日（农历三月初七日），逝于医院。临终神志清明，念佛不辍，一笑化去。阅十日荼毗，安灵骨于灵岩山。距生于清光绪七年十月十日，寿七十一。古农博通三藏，致力弘法达四十年。奖掖后进，如恐不及。悲心深切，并世所希。著有释尊传、大乘空义集要、八识规矩颂贯珠解、法相学课本、成唯识论科判、往生论注撷、生日纪念、佛学答问、幻庵文集等行于世。</p>
<p><span style="color:#333399">江味农<span lang="EN-US"></span></span></p>
<p>江味农，名忠业，法名妙煦。于其所著书中，或署幻住，或署胜观。江苏江宁淩阁村人。祖父乐峰，仕于鄂，遂家焉。农幼时，即随其祖持诵金刚经，终身未尝少辍。父鍂吾，宦游数十年，历赣至蜀，农皆随侍赞襄。光绪壬寅，农举于乡，养志承欢，不乐仕进。辛亥秋，至上海。父丧，于哀毁中，乘机劝其母郭，长斋念佛。时北五省旱灾惨重，农受简照南之托，携款北上，参加佛教筹赈会，放款十万，全活甚众。庚申回沪，其母示疾，农为诵大悲咒，并令家人虔诵佛号加持之。其母临终，起坐向西合掌，念佛而逝。农以此信念愈坚。与简照南、玉阶昆仲创办功德林佛经流通处于上海，搜集南北刻经处及各名山刻印经籍，流通全国，弘布佛法。辛酉夏，上海南园诸居士发起讲经会，农献议，请谛闲法师讲大乘止观。农每日笔记，于幽深微妙之处，曲折譬喻，以说明之，名曰‘述记’。乙丑夏，白普仁尊者南来，主持金光明法会，公推农襄助宣扬，于是由沪而杭而湘而鄂而宁，辗转数千里，躬亲会务，条理井然。己巳秋，应闽中善信请，赴福州宣说佛法，三月始归。庚午秋，在沪开讲‘大乘止观述记’，逾年方毕。省心莲社成立，被推为社长。以此常在社中开讲大乘经典，并领导社员念佛礼忏。甲戌夏，开讲金刚经，法会圆满，成讲义三厚册。戊寅（一九三八年）首夏，示疾，胃纳不舒。有友问疾，农云：‘一过黄梅，病当霍然。’其弟子等在隔室佛堂，为之念佛，终日佛号不断。农亦安卧默念，神志极清。至旧历五月中旬，疾微增，卧床不起，而神志愈清。十八日之夕，自云：‘金光遍照，佛来接引。’乃邀集诸道友，唯蔡济平因事至十二时方至，农犹诏之曰：‘修持以‘普贤行愿品’为最要。’遂合掌不复语，于道友及家属佛号声中，端坐而逝。寿六十有七。</p>
<p><span style="color:#333399">许止净<span lang="EN-US"></span></span></p>
<p>许止净，名业笏，江西彭泽人。清光绪甲辰翰林。住馆八年，光复后即隐居。一九一七年，归心学佛，专志净土。于一九二二年，赴普陀朝礼大士，并谒印光大师求皈依，法名止净。始持长斋。发心编写‘观世音菩萨本迹感应颂’、‘历史感应统记’、‘佛学救劫编’三书，次第完成流通，凡具正知见之缁素，皆叹其佛理高深，文学精粹。一九三六年，再求印公为授菩萨戒。止净虽博通经教，而全同愚夫愚妇，老实念佛，求生净土。逢僧必拜，见佛必礼。止净体弱多病。一九三八年五月，避难庐山牯岭黄龙寺，因疾奄卧。至闰七月，病势略瘥。九月初一日，招同居寺中之姚半僧至前，以后事相托。继则莞尔曰：‘今早梦见佛来，遍身璎珞，相好光明。向我道：我来看汝。我即礼拜。少顷梦醒。毋乃世尊慈悲，特来安慰我耶？若更得示现接引，令我带业往生，则大幸矣！’语已即合掌曰：‘西方再见！’自是不复出声，唯专心默念佛号。至初三早晨七时，安祥西归。通身冷透，头顶犹温。入龛时，遍身柔软如棉，俨若老僧入定状。面色光泽，逾于平时。正所谓诸根悦豫，正念分明，舍报安祥，如入禅定。遗体留寺念佛七日，依法火化，骨灰留存黄龙寺。寿六十有三。</p>
<p><span style="color:#333399">夏莲居<span lang="EN-US"></span></span></p>
<p>夏莲居，少志学，博贯群籍。穷研理性，兼擅众艺。中年潜修内典。由宗而教，由显而密，圆融无碍，会归净土。乙丑，军阀张宗昌督鲁时，以莫须有之罪相加，籍没家产，下令通缉，乃避祸东瀛。逾年归来，掩关津门。丈室唯供弥陀像，一心虔持圣号，冥心绝虑，专精行道。历十载。感应道交，瑞征屡见，见佛见光，从不示人。有诗云：‘一卷六字经，转破十年暗。人云我念佛，我说是佛念。迷云陈雾重重过，瞥见澄潭月影圆。’九·一八事变爆发，国难方殷。北京缁素一再坚请，乃来京卜居鼓楼之侧。锐志潜修，尽心弘化，广赞大乘，宣扬净宗，诲人不倦，数十年如一日。求道问学者，日盈于庭。获沾法益者，不可胜已。或明心见性，或生脱立亡，或往生现瑞，或舍俗出家。至于闻教启信，洗心向善者，更仆难数。乙巳仲冬，年八十有三。一日谓人曰：‘余大事已办，决舍浊世矣！’于时精神奕奕。开示法要，及修持所现境界，多为平素未曾道及者。旬日后，示微疾。夜间家人侍侧，闻其念佛相继。忽闻历声一唱，惊视之，即于此一句万德洪名声中，安祥往生矣。正念分明，说行便行。入弥陀愿海，为学人楷模，信乎！有关中念佛诗若干首传世。</p>
<p><span style="color:#333399">陈无我<span lang="EN-US"></span></span></p>
<p>陈无我，号法香，居上海，原籍钱塘。曾任‘太平洋报’、‘民国日报’等编辑。邃于国学。创办新世界新闻社，自任社长。陈白虚居士导之信佛。阅‘护生画集’，即立志茹素。为弘扬佛法，开办大法轮书局，流通佛学书籍。并编印‘觉有情’月刊。月刊内容充实，生动活泼，稿件剪裁，无我亲任之。出版十余载，订户遍国内外。并編著‘皆大欢喜’、‘奇梦轮回’等书，皆契理契机之作，深为读者所喜。年四十二丧妻，不复续娶。无我笃信净土，尝谓其友窦存我言：‘曾阅中峰国师<span lang="EN-US">'三时系念’，殊感得力。’每日鸡鸣即起，礼诵甚勤，处世接物，诚实待人，蔼然长者。一九六七年十一月三日，因病念佛而寂，寿八十四。子心纯，号念慈，亦精佛法，著有‘念慈笔谈’。笃志净土，体弱先逝。</span></p>
<p><span style="color:#333399">张大朗<span lang="EN-US"></span></span></p>
<p>张大朗，安徽怀远大潘村人。不识字，事母甚孝，业石匠。从邑人徐本孝受念佛法门，其妻竭力阻止，不为动。未几，妻死，乃一意精进，昼夜礼念，不稍休。行之七载。一九二○年，中秋节将届，示微疾。谓其母曰：‘吾去后，定先来度母，勿悲也。’其母固茹素念佛，亦勉其子：‘一心念佛，以求往生。’八月十三日正午，嘱其弟根朗曰：‘你以后要好好侍奉老母，我马上要去了。西方天乐来迎，你听见么？<span lang="EN-US">’说毕，焚香趺坐，合掌而疾。斯时，空中天乐忽鸣，似有小喇叭，其声悦耳，不可言状。天乐响外，有二灯如碗大，晃烁荡漾，大众共见，历一时许始隐。当时村外人皆闻大潘村上空天乐声音，来观者数百人。但一入村，则又无声，而本村人仍闻天乐。观者无不感叹。时大朗年三十岁。后数年，其母卧病，谓人曰：‘吾儿大朗来迎吾去矣！’遂逝。安徽余椒县大马厂王昆儒，以大朗事函告印光大师。师覆示云：‘张石匠之事，即如此稀奇，其地必有认真念佛之士，当去打听的确，以资起信。’王昆儒遂函怀远探问，得该村潘渭生、胡嘉春、郑广义、潘复义四先生复书，证明为彼等所共见亲闻，确实无讹。张石匠目不识丁之人耳，一闻念佛法门，即便信受奉行，虽遭磨折，志不为馁。信愿行三，资粮具足。七载勤修，便离火宅。下手易而成功速，弥信净土法门之契机也。</span></p>
<p><span style="color:#333399">周紫珊<span lang="EN-US"></span></span></p>
<p>周紫珊，名毓英，江西吉安巨商周扶九之长孙。幼失怙侍，由祖母谭太夫人抚养成人。紫珊赋性聪慧，好学敏求，仁慈和蔼，虚怀如谷。生长豪富之家，绝无骄奢习气。居官为政，以忠直见称。同寅亲友，以至婢仆，或有违逆，从无疾言厉色。迨致仕归隐，杜门养晦。偶阅内典，即知佛法为世间一切诸法之根本，福利社会，普度众生，胥赖乎是。于是即皈依谛闲法师，法名智藏。从此长斋念佛，戒杀护生，淡泊自奉。亲友告贷，不厌频繁。济人饥寒，率为常事。一切善举，慷慨助成。所行世善，悉以大菩提心，回向西方。一九三二年岁次壬申，值知命之年。四月初八，适逢释尊圣诞。早晨七时，稍示微疾。觉腰背疼痛，令人徐拍，以求轻快。己则跏趺向西，专心称念阿弥陀佛，声音清亮。久之，声渐低，溘然长逝矣。拍背之人，以其良久寂然无声，乃探其鼻息，知已舍报往生。异香满室，五日始散。</p>
<p><span style="color:#333399">傅春浦<span lang="EN-US"></span></span></p>
<p>傅春浦，名川，江西清江县东郭村人。幼失怙，母聂太夫人苦节教养。习法政巡警学，历充县署科员校长等职。母夙奉观音大士，茹素念佛。一九二八年，因母病，发愿朝普陀，母病旋愈。遂于一九三一年九月，至普陀还愿。礼梵音洞，感菩萨示现白衣持净瓶杨枝相。复求明宿命。见一头陀，衣服褴褛。乃悟轮回非虚。谒印光大师于苏州报国寺，始闻净宗法要。从此信愿念佛，精进不懈。并皈依德森法师，法名禅川。一九三三年，充鹿江念佛林宣讲主任，诱掖劝导，从者甚众。家道素寒，体弱善病。是年春，梦观音菩萨示语，期在七月。迨盂兰盆会后，遂抱病，一心念佛，忘其所苦。二十三日，戚友为助念，已瞑，逾时复苏。请大仁法师来，托以荼毗事。二十六日，复绵惙，家人环泣。居士笑止之曰：‘何泣为？当于地藏菩萨圣诞之日西归。’至时，端坐椅中，结弥陀印，凝视佛相，安然而逝。遍体冷透，顶门独温，面容妍泽，有逾生平。闰七月初二日，樟树镇通慧寺住持大松和尚及大仁师至，为其料理入龛，趺坐合掌，宛如生人。先日大风雨，迨子时举火，天忽光明，异香馥郁，非兰非檀。白光一道，自龛出，向西而去。春秋四十有八。</p>
<p><span style="color:#333399">贝祖善<span lang="EN-US"></span></span></p>
<p>贝祖善，字幼伟，苏州人。性颖悟，事母孝。母目盲，为之舐目以明。其姐于归严氏，夫妇俱早亡，遗一子二女，幼弱无依。祖善悉为抚养成人，并培植至高等学校卒业。其余昆仲及亲友中，若有急难，每倾囊相助，无吝色。壮岁浮沉宦海，曾任南京电厂厂长，及宋子文机要秘书、海关总监等职。四十余岁时，因与当道意见相左，遂引退家居，留意身心性命之学。初习道家吐纳导引之术，后学密宗。年近知命，始从知识得闻净土持名法门，大喜踊跃，庆得归宿，尽弃前之所学。一句弥陀，专精持念。虽远客相访，或有要事，必待净课完毕，方出酬答。一九三六年秋，忽患疾病。知净土缘熟，即预先安排临终诸事。因恐其妻世爱深重，难免哭泣，早使别居一室，不令知情。除约道友数人，主持助念等事外，仅留长女聿鎼一人，在旁服侍，并切嘱家人：‘不许哭泣喧扰。逝世后八小时内，不得触动身体。一切须照‘饬终津梁’书中规定办理。’其余亲友及家中子女，均摒绝不见。一心念佛，决志往生。当疾笃时，联襟赵君往视疾，见其病重，不觉泪下。祖善反笑而慰之曰：‘尔我平时念佛修持净土，正为今日往生，此乃大喜庆事，岂可效世俗儿女之态乎？’病中始终神智清朗。至九月十二日亥时，于床上合掌跏趺，念佛而逝。寿五十二岁。</p>
<p><span style="color:#333399">聂云生<span lang="EN-US"></span></span></p>
<p>聂云生，名传曾，江西清江人。幼失怙，由母氏教养，端重好学。光绪甲辰成进士，出仕湖北。旋以伯兄之丧返籍后，被选为省议会议员。克尽言责，不畏权要。未几，拂袖归。生平喜为古文辞，然非有益世道者，绝不苟作。晚年究心内典，取法华、楞严、金刚、圆觉诸大乘经，循环持诵，而归宿于净土五经。长斋念佛有定课。岁次丁丑，成立膏雨念佛林。并常至其他念佛林讲演，感化甚众。己卯夏，频患泄泻。笃志西归，不复乞灵药饵。十月，衰病益甚。自知时至，口授遗嘱，延僧侣戚友，率儿孙辈念佛。渐就绵鎾，犹金刚持。毫无痛苦，正念分明，舍报安祥，如入禅定，仪容若生。云生生于清同治八年己巳，一九三九年己卯十一月初一日西归，世寿七十有一。所著‘思补堂诗文日记’，多阐明净宗教义，藏于家。</p>
<p><span style="color:#333399">赵修德<span lang="EN-US"></span></span></p>
<p>赵修德，河北省邢台城内人。事母至孝，待人以诚，性情淳厚。皈依三宝，严持五戒。一九三八年仲冬，其母病笃，全家念佛。母临终谆嘱修德曰：‘好生念佛。三年之内，念佛勿辍。’嘱毕，吉祥卧，安祥而逝。三时后，体软顶热，面露红光。修德既遭母丧，一切如礼。且遵母命，三年之内，行住坐卧，念佛不辍。每日鸡鸣即起，至圆照塔下，右绕念佛。行路时，设有挡途瓦石，必踢除干净，免碍行人。若逢斋期，必到开元寺佛殿，击磐燃灯，照应香火。逢人即劝念佛。其劝念佛辞曰：‘念佛吧！念佛吧！极乐世界是咱家。’其持佛号也，至专至勤。其守母命也，惟诚惟谨。迨一九四一年十一月间，屡言：‘母命圆满，吾将归矣！但因夙业难逃，须受疼痛之苦。’已而现微疾。疾发时，胸背疼痛，果如所言。一日力疾，到开元寺拜佛。拜毕回家，即闭目合口，不视不语。惟含笑端坐椅上，左手作捻珠念佛状，安然化去。历四小时，顶犹温暖，异香数日不散。时一九四一年十二月初一日也。世寿五十有六。</p>
<p><span style="color:#333399">余铭生<span lang="EN-US"></span></span></p>
<p>余铭生，浙江岱山高亭人，业农，纯朴好善。乡里有纠纷，必出而排解。扶危济困，成人之美，乐为己任。然不识佛法为云何。其子鼎镛，青年奉佛，皈依圆瑛法师，专志净土，在乡间创办佛教居士林，导众念佛。时铭生虽受薰习，但行持未笃。一九四二年正月廿三日，患微疾。延七日，病转剧。鼎镛即组织莲友率家属虔诚助念。经一日夜，病情好转，神志亦清。鼎镛善言慰喻，告以念佛往生殊胜之理。铭生恍然领悟，心生欢喜，放下一切，专心念佛。且告众曰：‘为念四字洪名。’众从之。二月朔晨，谓子曰：‘要理发、沐浴、更衣。’鼎镛曰：‘父能生西否？’答曰：‘能！’其语决断有力。时大众继续助念，佛声不断。翌日子夜，铭生告众人曰：‘我已见到阿弥陀佛，手捧莲花。’言讫，即欲起身作乘莲台势，并自击引磬，高声称念佛号。历一小时，声渐低，胞弟铭茂等在旁助念。告以：‘临终十念，决定往生。’铭生又振作精神，合掌称念‘南无阿弥陀佛’，至第八声，音骤低，气绝。厉一刻钟，忽醒，向大众高声大笑，连声说：‘我高兴极了！’遂安祥而逝。次日大殓，四肢柔软，面色红润如生。世寿四十有九。</p>
<p><span style="color:#333399">朱石僧<span lang="EN-US"></span></span></p>
<p>朱石僧，名祺。早年皈依谛闲法师，法名显伽。后又皈依印光法师，法名智睿。父业农。母杨太夫人，乐善好施。石僧幼承庭训，慈祥诚朴。久任宁沪铁路吴淞站长等职。一九二二年，发起成立世界佛教居士林，任副林长。扩建林所大殿及堂寮，奔走规划，煞费苦心。一九三一年，七·七事变，上海难民甚多，饥寒交迫，石僧商同道友，筹设佛教济寒会，竭力救济。凡寒苦隐贫等众，切实调查，按月补助。护法济众，耗尽心血。晚年因操劳过度，时婴疾苦。一九四二年古历十月初八日，灵岩妙真和尚闻石僧疾笃，特临病榻，详切开示。嘱其‘万缘放下，提起正念，一心念佛，求生西方。’石僧极为感动，切实奉行。至十一日晨九时，林中道友正在助念之际，其子永钧问父：‘心中能念佛否？’点头云：‘能！我心早到西方，念佛真不落空。’并索笔书‘你父定归西’数位示之。手掏数珠，唇齿微动，念佛不辍。至午刻，安祥生西。</p>
<p><span style="color:#333399">顾芸卿<span lang="EN-US"></span></span></p>
<p>顾芸卿，南通小海镇人。幼失怙，事母甚孝。经商重然诺。办理地方公益，不辞劳瘁。晚年皈依三宝，专修净土。礼佛持经，虽严寒酷暑，精进不懈。壬午岁残，患咳逆。至癸未新正初二日，谓家人曰：‘吾终日在竹林中，见诸圣众，放大光明。与尔等只有三日聚耳！’并诫：逝时，阖家勿哭，应助念送往西方。竟如期坐化。顶积温久不散，容颜朗润。一乡人士，咸皆感叹。</p>
<p><span style="color:#333399">吴离尘<span lang="EN-US"></span></span></p>
<p>吴离尘，名宾，河南开封人。性爽直，精书画。从事革命十余年，足迹遍中国，历任粤滇显职。遇同事之有能者，辄以职位相让，不稍留恋。凡求救济者，倾囊助之，毫无吝惜。一九二○年，于昆明遇虚云禅师，得闻佛法。一九二五年，返开封，遇慈舟律师，受三皈五戒。于是潜心觉道。嗣以家口丧亡，资财散尽，孑然一身，而年迫桑榆，百感交集。一九三四年，北上燕京，经友人介绍，赴弥勒院，亲近真空禅师，参究向上。后以老病，罢参修净，一心安养。一九四三年中秋前二日，初因感冒，未甚注意，卒成大病。周身僵强，转侧维艰，饮食便利，在在需人。二十日后，势更转剧。当由净友进问：‘尔觉病苦否？’曰：‘苦！’问：‘吾欲为汝诵经，汝愿闻否？’曰：‘愿闻！’再问曰：‘吾欲为汝念佛，汝喜听否？’曰：‘喜听！’其友复告之曰：‘地藏经之功德，最为广大。倘尔之寿命不尽，即能消除夙业，解脱病苦；若尔之寿命已尽，则能助汝往生极乐，蒙佛指引。吾高声诵之，汝静心听之，即可获得感应矣！’其友即为诵地藏经一遍。当晚，离尘息更微弱。其友复开示曰：‘此身为众苦之本，应亟放下，一心念佛，求生西方。’又道：‘尔用功多年，专备此时受用。务须提起正念，随我念佛，一心西驰，了生脱死，在此片刻，万不可生第二念也。’时离尘神色清醒，面无苦容，唇齿依磬声微动。约一时许，唇停息止，安祥而逝。周身俱冷，头顶尚温。</p>
<p><span style="color:#333399">毛蔼堂<span lang="EN-US"></span></span></p>
<p>毛蔼堂，浙江绍兴梅袁乡人。幼肆业于杭洲肇汇织绸厂。厂主器重其人，以女妻之。蔼堂深念外舅知遇之恩，殚思竭虑，发展业务。惜有肺疾，经常咯血，体力锐减。犹奔走沪杭，辛勤营业。性慷慨好施，自奉俭约，布衣蔬食，不以处境丰而稍易其志。抗战军兴，西迁入蜀。屡经变乱，宿疾复发，养屙于成都大圣慈寺。方丈常恩法师，谂彼宿植善根，赠以经籍多种，中有印光法师文钞。蔼堂得睹文钞，如获奇珍，经常捧读。尝曰：‘吾于净土法门，似有宿缘，愿终身奉侍之。’未几，所患渐瘳。旋赴渝经营旧业，有暇则念佛。一九四四年，年四十一岁，旧历九月十六日，夙疾陡作，至于失音。乃嘱家人助念佛号。并延四僧，日夜轮念。己则随众默念。频举其手，以拇指食指相掐。家人初未解其意，继见其作合掌恭敬状，始悟欲得念珠。即以授之，则取珠随口微动而记。十九日，忽能发音。谓：‘当于二十一日往生，因印老已来告我也。’家人等漫应之，未甚措意。是夕，其妻侍坐床侧，恍惚中，见其由床坐起，取衣披上，健步出门。怪甚，亦随之。行及门，则见丈六佛身，伫立空中，光明炽盛，不可具说。继见佛垂手接引，挈之以去。一惊而寤。次日，蔼堂安适如平时，且能随众称念不稍辍。家人问其所苦，但云：‘喉间稍有不适而已。’延至二十一日下午四时二十分，于大众念佛声中，合掌念佛，安祥往生。生西方之夕，常恩法师在方丈室中，已就寝矣，忽见蔼堂捧《文钞》来曰：‘谢师惠赠，获益匪浅，今特奉还。’法师方欲与语，瞿然惊醒。次日驰书问讯，方知已于先一日西逝矣。</p>
<p><span style="color:#333399">樊性念<span lang="EN-US"></span></span></p>
<p>樊性念，住苏州阊门外广济桥，为戏馆案目。中年受同事何桂芳之薰陶，信仰佛法。不久，即皈依印光大师。每逢佛期，常去功德林素菜馆三楼佛堂，随众念佛。后又参加阊门内后石子街陈依仁所创设之佛教净行社。至五十岁时，往西园戒幢寺，受优婆塞戒，即茹素念佛终身。性念一生依靠劳动，维持生活。时存悲心，悯人疾苦，遇有贫困之辈，恒存救济之心。己力不及，辄转向富厚善信，顶礼膜拜，苦口乞施，为人请命。己则藜藿充肠，敝衣遮体而已。一九四五年十月，自知即将往生，在寝室内打七念佛，求生净土。并对其媳全福德说：‘最好十一月初四日往生，因灵岩印老亦是初四圆寂。’在家人及众居士助念下，安祥而逝。时为十一月初四下午七时也。往生数日后，送至灵岩火化。沿途知者，多为合掌致敬。火化后，获得各色坚固子甚多。</p>
<p><span style="color:#333399">胡松年<span lang="EN-US"></span></span></p>
<p>胡松年，上海人。宅心仁厚，待人接物，和蔼可亲。以经营丝绸为生。中年后，因听法师讲经，觉世无常，弃其所业，皈依印光大师。从此深信净土法门，茹素念佛。抗战军兴，战火遍及各地。上海诸寺，纷纷举办法会，祈求和平。松年热心奔走，维护道场，不遗余力。住觉园法宝馆有年，安心办道，弘法利生。后往苏州灵岩住山，随众作务，暇则潜心念佛。印公圆寂后，营建塔院，松年赞襄督建，颇著辛劳。往生前夕，示微疾。恍惚间，似闻有人告知‘八时往生’，以告妙真和尚。松年有二子，长子早故，妙真因电其次子来山，告以其父往生时至，亦为摒挡一切。松年则沐浴更衣，趺坐念佛。大众闻讯，齐来助念。当晚八时已过，众见其举动如常，欲散去。松年曰：‘今晚已过，往生当是明晨八时，仍劳各位前来助念。’翌晨，大众咸集，更番助念。时近八时，见松年趺坐念佛，一如平时。间有不信，举以为询者，松年云：‘大势至菩萨已来接我，但我一定要阿弥陀佛亲自来接方去。’出言甫毕，更说：‘阿弥陀佛来矣！’一笑阖目而逝，时正鸣钟八下。是日适值印公塔院落成周年纪念，到山缁素见者甚众，无不叹为希有。</p>
<p><span style="color:#333399">李广祥<span lang="EN-US"></span></span></p>
<p>李广祥，原籍安徽，世居苏州仓街一四六号。广祥秉性忠厚，遭人欺负，惟自省过失，忍不与校。其母皈依三宝，至诚念佛。生三儿，广祥最幼。受母薰陶，早归佛门。十六岁，净口长斋。二十八岁，娶妻邹净明，生有二女。因收入低微，生计十分艰难。安贫乐道，不甚介怀。四十五岁，皈依穹窿山大茅蓬道坚和尚，发心在茅蓬撞钟半年，忏悔夙业。在家终日，至诚念佛，从不间断。一九四八年四月间，六十五岁，忽得半身不遂症。虽在病中，而神志清朗，毫无痛苦。弥留时，妻女随侍在侧。嘱扶起跏趺坐，犹能唇动念佛。不久目瞑，安祥坐脱。</p>
<p><span style="color:#333399">孙常权<span lang="EN-US"></span></span></p>
<p>孙常权，浙江天台人。养屙于赤城山，遇陈海量居士导之归佛，时年二十。信心纯笃，念佛至勤。与邑人朱天宝、袁子平等，创建天台佛教居士林，被推为林长，兼讲师。每月逢九，集众说法。谆谆善诱，劝人深信因果。尝云：‘种瓜得瓜，种豆得豆，此是明显确实之事。果从因生，因必有果，人事之因果，非常复杂。若以短浅之眼光观察之，不足以窥见因果始终之真相。因果通于三世，不局于一生。今生所受的果，是前生造的因，而今生所造的因，有的却待来生去受报。经云：‘欲知前世因，今生受者是。欲知来世果，今生作者是。’作善因，招善果，作恶因，得恶果，是无可致疑的。又过去所造之因，固然已经决定本身之祸福，这叫做夙业。而现在造因之权，操之在我。则亦正可趁此良机，广造善因，转移既定之夙业果报。’常权以学佛之人，其最大之仇敌，不是天魔外道，而是五欲心魔。作‘五欲偈’以自勉，偈云：‘道心何以道，五欲生障碍。刀头舐蜜儿，割舌受其害。五欲蒙其心，以道日以远。宾士临悬崖，勒马不可缓。’所为诗，苍凉高雅，发人深省。其‘过溪南外祖母故宅七律’云：‘育母抚雏两代恩，卅年身世对寒村。故园新主惊来客，老屋旧邻话断魂。红树当窗思白发，青山归骨冷黄昏。秋风不尽孤儿泪，为报劬劳礼世尊。’至情之作也。年三十三，往生净土。逝世前夕，诸道友环榻助念佛号。乃曰：‘明日上午八时，佛来接引，我当往生极乐世界。’翌晨八时许，复对众曰：‘佛来了，我去矣！’遂念佛而逝。时一九四九年三月十五日。</p>
<p><span style="color:#333399">王东园<span lang="EN-US"></span></span></p>
<p>王东园，浙江鄞东宝幢人。幼时，家颇清寒。入私塾读书，未半年，即辍学就商，进印书坊当学徒。天资聪颖，发愤苦学。在年轻时，即为教师，具辩才。创办四明日报、鄞东公医院，及乡村学校等有利社会事业。历任浙江省议员、上海天厨味精厂经理。国产天厨味精，乃东园首创，不但受素食者欢迎，且为国家挽回漏危。东园好典籍，薪水所得，悉以购书，所藏不下数万册。在天津时，遇陈正有，得其启发，归心佛门。从此唯佛是念，唯净土是求。五十岁后，精究内典。刻经赠送，广结法缘。于上海寓所，设立佛堂，终日念佛不懈。六十三岁辞职，息影家园，念佛更精进。救济贫寒，施粮助学，十余年如一日，邑人称善。一九五○年夏历三月初四日，自觉举体违和，遂卧床不起。家人悬西方三圣像于床侧，东园手掐数珠，口念佛号，亦不感痛苦。初六日起，作长睡二次，每次达数十小时。醒后，家人问所见，则云：‘身在西方。’十四日晨四时，口中吐气发清香。夜深，室中忽光明如白昼，家属中有见大士现身者。午刻，乃安祥念佛而逝。病中，太白长庚楼源清法师，及邻庵比丘尼等，齐来助念。十一日内，佛声不断。家属皆信仰佛法，亦随众助念。东园奉佛二十余年，长斋不杀，普贤行愿品、金刚经都能默诵。礼拜虔诚，盥漱严净，从不以污手接触经像。世寿七十七。</p>
<p><span style="color:#333399">王心湛<span lang="EN-US"></span></span></p>
<p>王心湛，原名心三，自号真如居士，浙江山阴人。幼时聪明过人。成年后，慨清政不纲，加入同盟会，参与革命。鸠合同志，创办日报，启发民智。与南通张季直，合资同办盐垦。在苏北如阜开荒数十万亩。创设火柴厂及羊毛制毡厂于天津。凡能振兴实业，换回国权之举，无不尽力以赴。家本富饶，斥施无吝，以是逐渐耗竭。民国成立，参与革命者，多居高位，享厚俸。心湛则退居上海，口不言禄。与其弟大同，布衣蔬食，一家和睦，平淡度日。生平师友，皆一时硕彦。白衣有章太炎、欧阳竟无、马一浮等，方外则有谛闲、太虚诸师，与弘一等法师更有师生之谊。最后则礼事印公，皈依三宝。晚年在上海寿圣精舍，启建弥陀法会。每月朔望，集众念佛。逢星期日，则宣讲佛经，感化弥广。民国己丑春，忽患痰喘失音，经中西医疗治无效。身体虽弱，神明不衰。常对家人说：‘不久将归。’至一九五○年四月二十一日夜，又说：‘我明天行矣！尔等切勿哭泣，当齐声念佛送我。’翌晨五时三十分，安祥而逝。世寿六十有九。著述颇富，惜未印行。</p>
<p><span style="color:#333399">孙季鲁<span lang="EN-US"></span></span></p>
<p>孙季鲁，天津人。宿根深厚，笃信佛法。持斋念佛，勇猛精进，二十余年如一日。参加天津佛教居士林，曾请太虚、慈舟、圆瑛诸师于林中讲经，己则率眷属恭听，自始至终，从不间断。一九五○年，六十八岁。虽在病中，而护法之心不懈。及病危，念佛更切。林友多人及其眷属，分班助念，佛声浩浩。五月十三日下午九时，安祥西归，助念者咸闻异香。</p>
<p><span style="color:#333399">于符衡<span lang="EN-US"></span></span></p>
<p>于符衡，天津北站小于庄人。性笃厚，聪敏过人。中学卒业后，在北宁路局任科员职。二十余年，奉公勤谨，从无过失。一九五○年夏，因病辞职休养。得喜空法师开示，皈依佛教，信愿坚固。每日除礼诵弥陀、观音圣号外，亦读诵大乘经典。特重净土法门，于观无量寿佛经、阿弥陀经等尤为崇信。十月间，病稍重，持诵圣号益勤。并遵‘饬终津梁’所示，嘱咐家人准备后事。农历十一月初三日，自知时至，命家人助念，不许哭泣。夜九时，自行沐浴更衣，口中念佛。至一时半，自西侧卧，安祥而逝。终年四十四岁。</p>
<p><span style="color:#333399">丁桂樵<span lang="EN-US"></span></span></p>
<p>丁桂樵，名传绅，湖南长沙人。清光绪间，生于四川成都。幼时颖悟过人，读书过目不忘。所作诗文，澹雅古朴，直追魏晋。早年研求老庄之学，后以为玄谈，不足济世，因弃而习医，去日本留学。四年，大学毕业归来，从事教育事业。时桂樵正值年轻。民国成立后，奔走南北，投身政界，廉洁从公，为人所称述。三十岁后，放弃政治生活，居上海，谢绝交游，茹素归佛，专心内典。所亲近者，皆当代善知识。研讨教义，辨析真实，深究因明、唯识，贯通显密观行，融治瑜伽、中观，泯大小空有显密之诤，而归心净土。信愿深切，躬践力行，数十年来，念佛从未间断。晚年无意于般若文字，不事述作。但发无上心，行菩萨道。提倡素食护生，发起刊印续藏，凡属弘法利生之事，无不尽力为之。一九五三年农历二月十三日亥时入灭，世寿六十有七。入灭之日，犹为家人说法。戌时起，整衣服，净手。临终前十分钟，颜容不改，举动如常。并对友人陈毓秀医师说：‘念佛之心，了无栆碍。’神志清朗，称念圣号，安祥而逝，如入三昧。</p>
<p><span style="color:#333399">陈依仁<span lang="EN-US"></span></span></p>
<p>陈依仁，苏州香山人。业医，一生乐善为怀。深明教理，归心净土，至诚持名。曾皈依谛闲大师，赐法名圣缘。于苏州后石子街，创设佛教净行社，领众行道。弘扬大乘净土诸经，辩才无碍，为众所推。曾就香山故里，宣讲阿弥陀经，劝化乡人。说法微妙，引人入胜。当地书场，平时营业颇盛，至是，门前冷落，座客日稀，盖咸趋依仁讲席，恭聆法要矣！为法之诚，感人之深，在当时居士中，实属不可多见者。一九五七年农历七月既望，逝世。逝世前，虽无重大疾苦，因年龄衰迈，精力不济，卒卧床不起。又复昏沉，迷失正念。当时同道咸集，罔知所措。穹窿寺清禅老和尚闻讯赶到，睹此情况，令众退出闭门，就依仁耳畔敲动手磬，先诵阿弥陀经，继则称念圣号。历三小时许，依仁始渐清醒，微张双目。老和尚更为开示一番后，依仁随即坐起，合掌礼谢，含笑而逝。世寿七十有五。</p>
<p><span style="color:#333399">吕慧乔<span lang="EN-US"></span></span></p>
<p>吕慧乔，世居苏州乔司空巷，代人画像为业。中年时，妻与子相继去世，痛念无常。承友人劝告，开始信仰佛法。不久皈依拈华庵庆丰和尚暨印公。此后在己寓所，邀集同道，创设净宗助念团，成就修持人最后一著。所订助念规章，十分严格。助念团经费，由慧乔一人负担。每月朔望或佛菩萨圣诞，集众念佛打七。一生修持，精进不懈。嗣与池莲邦、潘延龄，合办保安念佛堂，常年念佛打七。终以经费困难停办。后慧乔移住香港庵，年老体弱。一九五七年农历十二月二十八日晚，合掌念佛，安祥往生，世寿七十。晚年虽一贫如洗，从不向人求助。处境困难，精进不退，一心求生西方。高风亮节，使顽廉懦立。临终，得同道朱慧锐助念，照料一切。报施不爽，岂偶然哉？</p>
<p><span style="color:#333399">郭凤藻<span lang="EN-US"></span></span></p>
<p>郭凤藻，字蕴岑，甘肃渭源县人，住县城内北街。能文章，尤工书画，人争求之。晚年潜修佛乘，专心净土，持五戒，行十善。并劝其妻柴氏及媳吴氏，皈依佛门，实行佛化家庭。与净友周佛性、张瑞亭，同心弘法，创设居士林。在北关废池大庙堡，建法源寺，成立佛教支会。善信归心，念佛者达三四百人。一九五八年农历十一月十三日，示微疾。十四日，由家人扶至院中曝日。午后，就床而卧，请道友与其眷属，咸为助念，凤藻亦随众默念。夜中睡醒，即随众念佛。至十五日晚七时，起坐，注视佛像，神志湛然，一无苦恼，微笑而逝。</p>
<p><span style="color:#333399">陆根林<span lang="EN-US"></span></span></p>
<p>陆根林，常州人，中年就业天津某菜馆，庖厨操作，杀生无数。一九三一年后，来苏居住。时印光大师居苏州报国寺，根林就寺求皈依。时向师请求皈依者颇多，师无不慈悲摄受，独对根林则拒绝之。根林乃痛苦哀求，师答以：‘你满身血光，因此不受。须先素食三年，方允皈依。’根林即依教奉行。三年后，复往报国寺，蒙师录为弟子。从此精进念佛。并在西贯桥善信庵创立莲社，每月初二、十六领众念佛。复请明开等诸师至社，宣扬圣典，劝人精进修持，务期临终往生。一九六六年，虽患气喘，仍持诵如故。临终时，端坐床上，持念大悲咒，正念分明，毫无痛苦，泊然而逝。</p>
<p><span style="color:#333399">唐荣康<span lang="EN-US"></span></span></p>
<p>唐荣康，江苏无锡人，家住苏州景德路，银匠出身。中年信仰佛法。皈依印公，法名通乐。荣康除修持净土法门外，恒喜研究教典。经常持诵楞严、金刚诸大乘经。与叶通和等在西麒麟巷染香庵内，创设净土法会，定名为圆觉莲社，每月定期念佛。社中一切开支费用，均由荣康及同道三数人负担。其他道场，如当地华严寺、师子山法音寺，以及妙香莲院、佛学净行社等，皆热心赞助。性刚直，沉默寡言。为人办事，不辞劳苦。于一九六九年农历十二月二十八日，身无病苦，安祥往生。世寿六十有九。在往生前一日，对其妻说：‘我要往生。’翌日，果如其言。</p>
<p><span style="color:#333399">吴荣庆<span lang="EN-US"></span></span></p>
<p>吴荣庆，乃苏州北寺塔前优婆夷吴德温之胞兄。幼时读书八年，不甚识字。性忠厚。二十八岁丧偶，有子女各一，不复娶。年将五十，失业家居，乃茹素。先是皈依印光大师，后在虚云和尚座下受五戒，归心净土。专诚念佛，暇则诵经。朝暮课诵，寒暑无间。每日礼佛二百拜，二十年如一日。迨母生西，见诸瑞相，心感佛慈，持名益力。平时为人效力，有求必应，虽劳不怨。天寒见人受冻，即解己身棉衣裤与之。一九六六年后，常一人宴坐。对其妹德温说：‘你听到否？我耳中常闻佛声，寤寐从未间断。’荣庆素有喘病。在一九七○年五月，霍然而愈，不复服药。往生之夜，其妹起床察看。荣庆对妹说：‘汝可安睡，我颇舒适。’妹去，由善友袁心弘陪伴。不久，袁见荣庆神态有异，即召妹至。但见其嘴唇微动，似在念佛。二人当就耳畔轮流称念洪名相助。顷见荣庆面现笑容两次，最后更作大笑状，身心豫悦，安然而逝。</p>
<p><span style="color:#333399">李西原<span lang="EN-US"></span></span></p>
<p>李西原，蜀人。敦厚谦和，好学笃行，立志学佛，晚岁专修净土。七·七事变后，于燕京遇夏莲居，获沾法益，如饮醍醐，庆快生平，得未曾有。乃委心依止。西原齿长于夏，但始终执弟子礼，数十年如一日。广读经论，受菩萨戒。终身茹素，过午不食。每日黎明，人尚熟睡，而西原已礼念多时矣。手编‘净修提要’，以为日课。持名修观，极为精诚。虽在闹市，亦常默诵入观。解放后，复闭关多年，专持圣号，一意西驰。其子名孝渊，亦笃修净业，以染肺疾，早故。西原暮年丧子，又无生计，时届严冬，卧榻唯一草席而已。虽处困厄，毫无退悔。志愈坚，行愈笃。专精持念，又二十年。功益纯，德愈进。晚年，深得法乐，安祥自在。年逾八旬，仍能作小楷，常以法语书扇赠人。九十后，仍能健步。往生之岁，已九十有四。斋戒不退，礼念如恒。一九七一年春节前，身无病苦，面西端坐，持珠念佛，最后唯举手中念珠，向助念之儿媳等示意，泊然逝矣！</p>
<p><span style="color:#333399">池逸樵<span lang="EN-US"></span></span></p>
<p>池逸樵，号莲邦，镇江人，住苏州城内铁瓶巷。早岁在上海业推拿，遇朱石僧后，始信佛教。并与黄涵之、关炯之等相友善，加入佛教居士林。不久，即创办素菜馆，提倡素食。后因其妻及子相继亡故，悟世无常，修持愈力。一九四一年到苏，寄居其堂姐庵中，恒至狮子林内香光莲社参加念佛。后为弘扬佛法，自办法会于狮林寺福寿庵，定名为苏州佛教居士林，举王庆九居士为林长。一九四三年冬，假药草庵，请海山法师宣讲法华经三个月。一九四四年春，请雪相法师于灵鹫寺宣讲无量寿经全部。又请慧舟法师于王家祠堂宣讲地藏经。解放后，在铁瓶巷请了愿法师讲金刚经。并经常发起精进佛七，为期二十一天，一日分三班，昼夜佛声不断。凡弘法利生之事，无不尽力以赴。逸樵为人诚笃，富有定力。其所主持之法会，有时道粮不敷，仍能尽力维护，安心念佛，十分镇静。解放后，居士林改为清心莲社。为便利缁素，特僻东园蔬食处于铁瓶巷内。一九七三年，因伤足，经钱福元伤科治疗，寻获痊愈。虽常患病，仍精进念佛不懈。临终前一周，预知时至，将身后各事，委托其净友徐觉意。即端坐面西，念佛而逝。平日恒言：‘西方要自己去。’当时乏人助念，果如所愿。时一九七三年八月十一日也。世寿八十。</p>
<p><span style="color:#333399">赵孟韶<span lang="EN-US"></span></span></p>
<p>赵孟韶，住苏州滚绣坊。民初，毕业于北京工业大学，历任各地大、中学教师，六十九岁退休。孟韶为人，忠厚诚实，毫不虚伪。迨年七十，方信佛法。每晨禅定二小时，阅读佛经，颇有契入。七十六岁，因患胆囊炎，由此茹素念佛。至八十余岁，信心更切。其净友黄辉邦，为说净土法门：‘要一切能舍，不能贪著。一心念佛，求生极乐。寿数如到，虽怕死终不免死。寿若未终，不求愈而病自愈。因病从业生，业由心起，专心念佛，最能消业，而病苦自愈。’孟韶深悟此旨。一九七三年十一月十日，稍觉胆痛腰酸，即沐浴更衣，与亲友告别。十三日晨说：‘病苦已消，二日后将行。’口中念佛不止。其子询问，嘱勿相扰。晌午说：‘西方有佛来迎。’于下午一时余，安祥往生。十八日火化，面色红润，四肢柔软，如入禅定。</p>
<p><span style="color:#333399">包廷甫<span lang="EN-US"></span></span></p>
<p>包廷甫，苏州人，住临顿路。曾为刺绣业。早年于释道两教俱生信仰；终则舍道归佛，笃修净土。长斋课诵，寒暑无间，尤喜讽诵华严，凡遇当地莲社举行华严法会，必专诚随喜礼诵。始则参加吴慰乔所创设之净土助念团。一九四四年，更加入施林庵、唐进培所发起之佛学普仁会。宅心仁厚，忠实诚笃。沉默寡言，不与人较。二六时中，执持名号，至为恳切。一九七四年，已届八四高龄，虽色力已衰，经常卧榻，尚无多大疾苦。往生前数日，其邻有一王姓老妇对彼说：‘汝终日念佛，有何效果？’答以：‘功不唐捐。’至农历六月初五日上午八时，王妪又至。廷甫向妪拱手言别。问：‘何往？’答：‘我已见佛，金台接我西方去。’言竟，垂目合掌而逝。</p>
<p><span style="color:#333399">张嗜仁<span lang="EN-US"></span></span></p>
<p>张嗜仁，浙江吴兴南浔镇人。为人诚恳，宅心仁厚。壮年曾攻读于南通纺织专门学校。毕业后，入南通大生纺织厂工作。嗣调海门大生三厂。常放生念佛，作诸功德。皈依印光大师，法名德博。家寓上海山海关路，因避尘嚣，于一九五七年迁至苏州，卜居高师巷十三号，以利修持。退休工资，收入虽丰，而自奉甚薄，每餐一菜，不食兼味。请人书写大乘经典，则不惜以重资相酬。皈心净土法门，以深信愿，持佛名号。经常持诵华严、楞严、圆觉诸大乘经。尤喜阅华严，日览一卷，积四十年不辍。曾在友人处，见有未曾装订之影印宋碛砂版藏经散页十三木箱之多，页次淩乱，残缺不全，尘封已久。痛念法宝受损，发心加以整理。缺者补齐，损者修复，装订成册，历数年始竣。年乘八旬，犹日诵‘印光法师文钞’，择其警句，写成单本施送，劝人念佛。迨一九七五年一月七日，示微疾，不思饮食。当夜见阿弥陀佛现身，自知不起，急电促子国光来苏，嘱咐后事就绪。八日晨，再见阿弥陀佛及观音、势至二大士现高大身。因喜告其子：‘西方境界，就在眼前。’神态安适，朗声念佛，并命其子助念。至九日晨八时半，即正念分明，安祥往生，时年八十。</p>
<p><span style="color:#333399">龙 凤<span lang="EN-US"></span></span></p>
<p>龙凤，浙江富阳县人，住杭州四宜路一百三十八号。经营绣花业，年老退职，孤单一人，生活困难，向由政府照顾。平生念佛，颇为虔诚，兼持诵心经。一九七五年十二月，因腿发流火，卧病月余。翌年二月二十二日（农历正月十三日），凤央人去四宜路一百二十一号，请来锡箔店老板池金标，对他说：‘我今天将行，请为我更衣。’安排后事毕，向众人拱手告别，闭目长逝。</p>
<p><span style="color:#333399">淩炳炎<span lang="EN-US"></span></span></p>
<p>淩炳炎，天台城关赤卫大队人。解放前，家贫不能自给，遂赴沪，依乃叔淩映溪为生。因至佛教青年会，得见陈弘法、李文启等居士，常承启导，由是信念甚切。解放后，返里务农。生口日繁，家计维艰，而于佛法亦淡忘之矣。一九七八年一月某日，其妻至淩友章某处，言炳炎病甚，思欲一见君。章某疑其为嘱托后事，至则询诸修持念佛等项甚悉，乃一一告之。由是虔诚称念弥陀圣号。如是月余，痛苦顿消，净念纯熟。但饮食日减，肌肉瘦削。自知不起，预嘱后事已，一心念佛。又两月余，一天清晨，于三年前因某事龃龉而久未过从之姨妈，前来探望。见炳炎尚在床褥，嗫嚅良久。告其家属曰：‘吾昨夜梦炳炎破袄敝屐，容光焕发，欣然前趋。问何往？则遥指虚空曰：彼等迎我去。时见红光烛天，妙乐鸣空，天际垂下金阶，炳炎拾级而上，渐渐西去。旋即醒寤，以故前来探望。’云云。是晚炳炎果逝。淩友章某之弟，天台章善学言之如此。</p>
<p><span style="color:#333399">胡复省<span lang="EN-US"></span></span></p>
<p>胡复省，江苏常州人。家世经商。二十岁时，父母及弟相继丧亡。感人生空幻，接受其表兄劝，信耶稣教，受洗礼。一九二三年，供职于宁沪铁路吴淞机务处。与吴淞车站站长朱石僧，朝夕过从。石僧屡劝复省信佛，辄被拒绝，且时相争执。石僧耐心相劝，虽言之谆谆，而复省听之藐藐。如是历时六载。一日，复省偶清理书桌，无意中翻阅石僧所赠，平时所认为不屑过目之佛书。见其中有云：‘人生如梦，百年刹那。富贵荣华，烟云过眼。石崇未享千年富，韩信空成士面谋。且人生终是苦多乐少，即使尽是快乐，而草草光阴，不过数十寒暑耳。’如闻午夜钟声，憬然有悟。遂弃耶皈佛，皈依谛闲法师，法名圣三。与石僧组织吴淞佛教居士林，并创办义务小学。一面劝人信佛，一面尽力于公众福利事业，如施医施药等。复省持身甚严，诚笃谨慎。不吸烟、饮酒、赌博，不二色。信佛后，归心净土法门。复省自一九五○年退休以来，每日坚持礼佛四百八十拜，跪诵行愿品一卷，持念弥陀圣号，求生净土。日间如有要事，晚上补课，至深夜不休息。如是者三十年。一九七九年，春节后，患小病，无痛苦。不思饮食，每日吃二三汤匙米浆者一星期。以是两腿乏力，不能再作礼拜。乃习静坐，执持洪名。农历七月二十日中午，微感不适。至翌日上午十一时，安祥逝世，顶最后冷，四脚柔软如生。世寿九十。</p>
<p><span style="color:#333399">朱子桥<span lang="EN-US"></span></span></p>
<p>朱子桥，名庆澜。曾任督军，人称朱将军。为人爽直，居官清正，两袖清风。平时对地方公益善举，无不勉力捐输，玉成其美。自皈依印光大师后，笃修净土，行持不苟。其时陕西亢旱，饥民死亡甚众。印公筹款放赈，命子桥全权董其事。子桥尽瘁赈务，不辱师命，深得印公嘉许。七旬后，忽患肠鎽，上海各医院以其身老年衰，未敢施行手术。其子侄辈，决定送北京协和医院治疗。启行前，一切准备就绪。子桥思此次北上，存亡未卜，遂往辞印公，禀告所以。印公不许，责其不老实念佛。且诲之云：‘如能一心念佛，何至如此！’子桥素重师命，不敢有违，遂坚决不去北京，退还已购车票。从此一心念佛。至第三日，肠鎽自溃，流出脓血一大碗，转危为安。于是念佛更加精进。临终前一日，召家人曰：‘我一生写字，但家中无只字遗留。’嘱裁屏幅四张备用。家人以子桥精神欠佳，劝其从缓，子桥坚执不可。随将字屏写就，而起居如恒。翌晨餐后，就床趺坐，久而不出。家人视之，已坐脱矣！</p>
<p><span style="color:#333399">吴圣常<span lang="EN-US"></span></span></p>
<p>吴圣常，字梦虹，吴县人。曾皈依谛闲法师，在苏州创立净心莲社。慕东林遗风，集合社友一百二十三人，专修净业。圣常被推为社长，领众修持，深为净侣所悦服。每逢朔望及佛菩萨圣诞，举行法会，礼佛诵经不辍。法缘甚盛，道风远播。如是者三十余年。六十余岁时，患食道癌，医药罔效。社员及随喜道友二百余人，为之举行精进佛七七昼夜。圣常虽身遘重病，犹能以手掐珠，随众念佛。最后在大众念佛声中，一笑而逝。其二侄女在旁，均见白光两道，向西而去。次日举行三时系念，笑容犹在，见者无不赞叹。</p>
<p><span style="color:#333399">黄念萱<span lang="EN-US"></span></span></p>
<p>黄念萱，生于光绪戊寅年，家居苏州阊门内曹家巷。秉性仁厚，与人无忤。曾任顺康钱庄副理，办事公正。六十岁时，因读印光法师文钞，发心持斋念佛。并请印公到家，至诚皈依。从此勇猛精进，热心办道。篆家巷净心莲社每期法会，经常随喜参加。长期受八关斋戒，过午不食。每月以三十余金买物放生。遇生活困难者求助，必尽力接济。晚年，杜门不出，一心念佛，求生极乐。在往生前半月，预知时至。每日，日间延净友，夜间请北寺大僧，轮流念佛，送往西方。临终之时，身无病苦，面对佛像，端坐称名。众莲友亦齐集，同声念佛。举‘戒定真香赞’毕，念萱即正念分明，含笑而逝。时为八月十四日酉时，世寿六十有五。殁后异香满室，帐内忽放白光。八小时后，头顶尚热。念萱平生持往生咒三十万遍，故其临终瑞相，昭著如此。</p>
<p><span style="color:#333399">张清臣<span lang="EN-US"></span></span></p>
<p>张清臣，字莲友，法名净觉，吴县人，寓上海大西路五十七号。幼秉祖母遗教，笃信佛法。年十六，皈依慧达法师。阅十载，始持十斋。四十余岁，遂长素。跪诵华严、法华、般若、楞严诸大乘经，达数年之久。研究经论，颇多领悟。一九三一年，印光大师为授五戒。清臣知见纯正，专修净土。六十三岁春季，病咳多痰，医罔见效。自知不起，乃一心念佛求生西方。惟时患昏沉，深恐临终，正念难提。乃命其子，请示于慧海法师。法师开示说：‘此乃平时功夫不足所致。须时时提起正念，专诚念佛，必得往生。并应多请同道助念。’云云。临终前，神志清明。请慧海法师至榻前，师为说法要，略谓：‘世事虚假，人命无常。四大假合，离幻即觉。要一切放下，一心念佛。’并为摩顶说：‘你随我念三声阿弥陀佛，自然心开见佛。’清臣即合掌随念三声，安祥而逝。遗体四肢皆冷，惟顶犹温。</p>
<p><span style="color:#333399">叶通和<span lang="EN-US"></span></span></p>
<p>叶通和，苏州庆泰酱园职工。皈依印光大师，专修净土。每日黎明，持诵早课及阿弥陀佛圣号数百声。中年持长斋。西麒麟巷染香庵圆觉莲社，为通和所创立。每月念佛两期。社中一切开支，皆由通和及其他莲友三数人负担。平生待人诚恳慈悲，好善乐施。育有一子三女。八十一岁时，患腹泻症，久不愈。自知往生在即，请陆根林等二居士助念。四小时后，通和举手合掌，向二居士道谢告别。己则高声称念六字万德洪名，才数十声，音渐低，泊然往生。容颜慈祥，不改生前。</p>
<p><span style="color:#333399">柳景泉<span lang="EN-US"></span></span></p>
<p>柳景泉，吴县香山人，业织机。壮岁嗜酒肉，喜赌博。迨六十三岁，忽感人生虚幻，遂发心皈依印光大师，茹素学佛。勇猛精进，寒暑无间，二十年如一日。景泉经济颇困难。住学士街朱天庙内，鉴于殿宇朽坏，佛像残损，乃出卖衣服家具，尽力修复。待人接物，出于至诚。虽居室萧然，敝衲遮身，不以为苦。当事者欲加资助，初则坚辞不受，继以生活实难支援，不得已始受。时每月给予补助八圆。景泉只受六圆，请以余二圆转给更困难者。冬季衣服单薄，有人施以棉衣，亦请转给他人。每日佐餐，仅食自制盐菜，甚至酱油亦不购食。设遇馈赠，婉辞不受。终日杜门静修，殊少外出。偶有过访，仅说修持为人之道，不涉其他。尝对人言：‘老实念佛，临终方知受用。’初诵法华，后栖心净土，改诵净土五经。间有不识之字，请人指教，不久，即能背诵。持六字洪名，至为恳切。历时数年，自觉耳根内佛声历历分明，相续不断。每月终，必在自己生活费用中稍留余资，购小鱼螺蚬等物，修放生仪规，送往大河放生。向人购买菜蔬，不还价，不抬秤，不争多，不拣好。并说：‘好者让给别人买，使售者易于脱手。’其居心仁厚，有如此者。八十六岁夏历十月十三日晨六时，趺坐而化。在往生前数月，对人云：‘我今年将要辞世。如不去，可延寿一纪，至九十八岁，但非所愿。’一月前，向居委会领取补助费时，又对人云：‘我下月十三日往生，不再来取费矣！’至十二日，又对人言：‘明日即将辞世。’人见其毫无疾病，眠食行动，一如平时，姑妄听之。至十三晨六时，趋视之，果趺坐往生矣。生时面色紫黑；殁后黑色全消，转为红润，光洁异常。头顶犹温，全身柔软。直至焚化，光泽依然，趺坐如生。</p>
<p><span style="color:#333399">叶祥林<span lang="EN-US"></span></span></p>
<p>叶祥林，法名志宗。壮年喜冶游，后忽悔悟，痛改前非，皈依无锡南禅寺比丘。为人慈善，乐于施舍。旋长斋念佛，专修净土。行住坐卧，持名不辍。六十三岁，感微疾，不欲就医，唯愿往生。于是年三月二十日起佛七，上午念地藏经，下午持圣号，夜课弥陀经，恭持洪名，忏悔夙业，回向极乐。二十六日，嘱家人为之揩身换衣。近黄昏时，对家属说：‘我明日中午往生。’次日，持珠念佛如故。迨中午十二时，闭目合掌，安然坐化。</p>
<p><span style="color:#333399">李孝渊<span lang="EN-US"></span></span></p>
<p>李孝渊，李西原之子。天资敏悟。幼年随父亲近夏莲居，受其教诲，善根夙植，迥异常人。肄业北京大学时，即受菩萨戒，长斋念佛。孝渊悲愿深切，贡噶呼图克图于北京启建和平息灾法会，发心赞护，不遗余力。解放前，伪北平行辕权要，欲涸中南海取鱼。孝渊奔走呼号，为众生请命，不畏强暴，终阴成议。嗣以身膺肺疾，久治不瘥，家业耗尽，而病终不起。夏老悯之，率侍者黄正明等数人，亲往视疾。见其病垂危殆，性情暴躁，面容凶恶。虽对其开示，不愿听闻。唯言：‘修行无功，青年早死，以身谤法，不通忏悔，必堕恶趣。’喋喋不休。夏老呵之曰：‘汝素师我，今我以衰老之身，来视汝疾，何不听教！’孝渊始敛声不语。乃为开演曰：‘此一念心，不可称量，不可思议，具无边功德，唯佛与佛，乃能究竟心之妙谛。’并晓以‘诚心忏悔，专心持念，决可往生。’孝渊闻教，心得开解，颜色顿转，容光焕发。起坐合掌，虔诚忏悔。随即闭目念佛。夏老亦领众助念。约二小时，孝渊忽开目曰：‘佛来迎我矣！叔祖早已往生，亦随佛来迎。佛告我仅能生极乐边地耳。’夏老笑曰：‘边地，何瑕之有？我现欲往而未能也。’</p>
<p><span style="color:#333399">陈少庭<span lang="EN-US"></span></span></p>
<p>陈少庭，名继璋，湖南永州人。随父宦游江南。未几父卒，设米肆于镇江。继以营业亏折，乃由友人介络至南京充探员职，经二十余载。少庭灵根夙具，秉性慈祥，恶衣粗食，安贫守志，数十年如一日。一九一七年，四十一岁，得王一亭介绍，充上海妇孺救济会探员。该机关纯属慈善性质，颇合素志。忠于职守，历二十五年，未尝误事，为同侪所钦佩。一九三四年，朝礼五台，诣古南台，得见弥清老和尚，遂皈依焉。弥公赐名满成。少庭感五台灵异，发心永护此山。返沪后，约净友十人，共施净资，长年供养。一九四二年四月，至上海法藏寺，请兴慈法师为授五戒。每日持名一万，回向西方。年六十六，七月初三日，忽患痢疾。继又肝风发作，手足拘挛，口鼻歪斜，言语謇涩，饮食不便。二十二日午后，忽转心气病。至四时许，含笑呼其妻曰：‘文殊菩萨来矣！’其妻颇为惊讶，意谓多日不言，何忽以语，乃顺口答曰：‘好极！文殊来迎，福报胜矣！’答未竟，少庭复曰：‘阿弥陀佛亦来矣！可速至海潮寺，延道安师等来助念。’言已，朗念洪名一声，即不复语。至十一时，气喘甚急，遍探其身，各处俱冷，惟顶与心部甚暖。少庭生前曾向净友述及身后归宿，愿至五台为僧。道安师知其事，当为开示曰：‘汝一生为五台护法，功德虽大，无非有漏之因。如不发愿求生西方净土，仍未免业识茫茫，随业受报。际此紧要关头，亟宜速定主张，一心念佛，以求往生。再一差迟，悔无及矣！’言已，再探，则心部渐冷。至十二时，气喘平复。道安恐其神识昏昧，即就其耳畔高声朗念圣号，助其西归。甫一刻钟，即安祥而逝。复探之，则唯顶尚暖。文殊先至，弥陀次临，逝后顶门犹热，往生必矣！</p>
<p><span style="color:#333399">蔡宝忠<span lang="EN-US"></span></span></p>
<p>蔡宝忠，苏州人，世居城内学士街。早年在上海五金店为职工，后回苏州任某善堂职员。虽家境清寒，而能安贫乐道，为人诚朴，宅心仁厚。幼即茹素，长好诵经。皈依三宝，一心念佛。尤喜礼诵华严，日诵数卷，列为常课。凡遇莲社启建华严法会时，辄发心参加。且为领众，唱念如法，恭敬逾恒。文革前，曾赴天平无隐庵出家，依慧海和尚为师，绍承衣钵。不久，以环境不许，及家人劝阻，未能满愿，仍返初服。后以其子下放苏北大丰农场安家落户，随子生活。虽以七旬高龄，仍喜参加劳动。平居不废修持，念诵如恒。往生半年前，曾感微疾。往生之日，正念分明，闻空中音乐之声，急唤家人云：‘空中音乐美妙，尔等闻否？’家人启户出听，果闻空中乐声铿锵。迨返室，则宝忠已入寂矣。</p>
<p><span style="color:#333399">徐老翁<span lang="EN-US"></span></span></p>
<p>徐老翁，居士徐祖耀之父，家住宁波竺家巷廿二号。祖耀在上海交通大学执教。翁皈依印光大师，笃修净土。终日披海青，独处佛堂，一心念佛。往生前，示微疾，其女问曰：‘真有往生这回事否？’翁答说：‘你等著看罢。’言竟，趺坐念佛如故。少顷，不闻佛声。视之，已坐化矣。逝后，异香满室。其二子一女，目睹瑞相，亦长斋念佛，均不婚嫁。</p>
<p><span style="color:#333399">邵慧安<span lang="EN-US"></span></span></p>
<p>邵慧安，原名治安。始信奉外道，后阅‘印光法师嘉言录’，方深信三宝，皈依印公，一心向佛，勤修净土。某年，以乘车不慎，失足伤气，精神日衰。经百余日，病势略瘥。是年古历九月二十四日，所居邑内张公殿住持自逊和尚荼毗，步往观礼，并参加念佛，精神如故。归途因感受风寒，卧病不起。由是念佛益笃，志求往生。至十月十二日，自知时至，因命家人助念。至夜初鼓，问家人云：‘此时何时？’家人妄云：‘漏将尽矣！’慧安谓：‘决于今夜丑时西去。’言已，复念佛。至丑刻，复云：‘阿弥陀佛与诸圣众现前，自逊法师亦来迎接，吾去矣！’旋即高声念‘南无阿弥陀佛’三声，吉祥而逝。面貌如生，四肢柔软。逾八小时后，探之，身体冷尽，顶温犹存。□□</p>
<p><span style="color:#333399">陈立均<span lang="EN-US"></span></span></p>
<p>陈立均，浙江天台人，陈复初居士之第四子，家世奉佛，立均童年患痨瘵。一夕，家人咸就寝，忽闻立均惊呼：‘吓煞！吓煞！’家人趋榻前，见其额汗涔涔，状极惊恐。问其故，立均曰：‘有数人持棒执索，欲捆我去。’其母知是鬼道境界发现，因告之曰：‘菩萨能救汝，汝应速念南无大悲观世音菩萨。’立均闻言，即恳切称念大士圣号，家人在旁，为之助念。未几，即喜曰：‘彼等都去矣！我可不怕了！’仍继续持念圣号。忽谓家人曰：‘观世音菩萨来矣！菩萨放光照我，并对我说，带我去。’其母勉之曰：‘你跟菩萨去到极乐世界就好。’相与念圣号不辍。良久，立均声渐低，遂化去。时一九四三年六月十八日，年仅十五岁。</p>
<p><span style="color:#333399">焦勋建<span lang="EN-US"></span></span></p>
<p>焦勋建，上海焦雨亭之次子。一九五○年往生，年甫十三，瑞祥相昭著，堪称希有。勋建幼极聪慧，但身弱多病。六岁时，有僧过其门，顾谓其母曰：‘汝次子生肖属牛者，乃普陀坐关僧转世。闭关三载而寂，依妄入胎，为汝之子。’其母即令皈依，法名培鑫。因宿植深厚，髫龄即知念佛，每日临卧、必持圣号不辍。居恒劝母布施。母给与糖果之费，不妄支用，积聚成数，辄以捐舍。及年九岁，日见瘦削，就医检验，谓是大腿坐骨受伤，势成骨痨。经医治，卧床三年始愈。医为策万全，嘱施接骨手术，以免复发。乃住中美医院，预事调摄。勋建住院时，遇同室病人需行手术者，劝勿胆怯，应一心念阿弥陀佛名号，痛苦自减。当为其施行手术时，先一日，剃发沐浴，剪爪漱口。诸事毕，坚请摄影，并索笔题诗。家人未许，谓摄影毋亟亟，题诗亦可俟之异日。勋建忽正容曰：‘现吾身内外均发亮透明。可怜尔等血肉蒙心，即佛菩萨现在目前，亦未能识耳。’复对镜曰：‘吾两耳，日来更大如菩萨矣！’家人斥其妄，则笑而不言。其母适患病在家，勋建日以为念，曰：‘母病如何？明日能来否？我已于金刚经内题字，现不许看，过二日送与母阅可也。’盖勋建住院时，其母曾以金刚经一册置其枕边。翌日，为施手术毕，人亦清醒。无何，猝起变化，施救无效。延至七时，溘然长逝。家人进视，面含笑容，翌日大殓，顶门犹温。</p>
<p><span style="color:#333399">刘信童<span lang="EN-US"></span></span></p>
<p>刘信童，河南开封刘氏子。原籍山西，随父宦游至汴。年十三，忽颈生瘰痢，脓血淋漓，臭恶难近，痛楚万状。卧床不起，经年未愈，日夜号泣，坐以待毙。其父宦游外省，母则留家照应其子。一日，童见母易服而出，询：‘何之？’答曰：‘拜师父去。’问：‘拜师父何用？’云：‘念佛求生西方，脱离娑婆苦海。’童坚求代拜。母即代为皈依明德法师，并受八关斋戒。回至家中，见童长跪合掌，屹然不动，如无病者，不胜欢喜。盖童身卧床褥，不获辗转，已数月矣。童自是虔诵佛号不辍。约三月许，谓其母曰：‘儿业障已尽，将往生西方。母为儿累，亦云苦矣。可请念佛人来相助。’母为邀请同道数人，来家助念。初因卧室臭秽，在室外举行，少顷，忽闻室中有异香，其味芳烈，不类世间沉檀之气。大众即至室内探视，则见信童方合掌端坐，闭目念佛。顷刻逝矣。异香三日不散。</p>
<p><span style="color:#333399">张一留<span lang="EN-US"></span></span></p>
<p>张一留，名援，字涤珊，晚号一留。江苏省靖江县人，住苏州金太史场二十五号。早年留学日本，回国后，从事教育事业，后皈依印光大师。居士工诗，善鼓琴，家藏古琴十余张，其诗平易恬淡，似白乐天。末年谢绝人事，专修净业。曾病目失明，百医罔效。乃屏绝医药，一心念佛。不数月，目复明，看经作字如平时。尝以指方立相念弥陀，为唯一宗旨，不尚玄谈。临终前自撰念佛偈数首，其一云：‘昔来即一丝不挂，今去亦不挂一丝。了脱要当在一念，一念即念兹在兹。’旋示微疾，安祥而逝。荼毗得五色舍利花甚多，时一九四七年也。所著有净土宏纲论、西方认识论、驮沙净土文、修忍堂诗钞、修忍堂随笔、灵岩山志，均由弘化社出版流通。尚有中国农业史、田园诗选，则其早岁之所作也。另有翻译日人净土著作多种，未出版。</p>
<p><span style="color:#333399">窦存我<span lang="EN-US"></span></span></p>
<p>窦存我，江苏邳县人，饶于财，以不善治生，家遂中落。晚岁颇贫窭，泊如也。为人长厚，虽面欺之不与较。早年笃信程朱，尝辟佛。同乡人刘仁航，劝令读起信论，遂发心皈依佛教。在上海，于印光大师所，禀净土教，读诵大乘，劝修净业。一九四五年，邳县大水，与胡松年发起救灾。招沪上诸檀越，集会共斥净资。乐慧斌首认一千圆，诸檀越继之。及各认捐毕，数犹未集。居士乃慨认一万圆，以竟全功。且不具名，其乐善好施皆类此。性俭朴，家人或衣饰稍华，必斥之，印光大师生西后，在上海与德森法师等，组织印光大师永久纪念会。并筹办弘化月刊，自任主编。在刊物上发表弘扬净土之文甚多，然皆不署本名，人莫之知也。一九五四年，与妙真和尚发起编印光大师画传，请沪上知名书画家，绘画作书。时居士经济已极困难，餐餐不继，然犹捐资以为倡。居士深通教理，知见纯正，其论佛法，一以印光大师为宗。尝谓：‘敦伦尽分，闲邪存诚，为人佛之阶梯；信愿念佛，求生净土，乃万行之归宿。’且谓：‘学佛当如儒者，志在淑世利人，忧乐天下，不应但以自了生死为极致。达摩云：‘中土多大乘根器者’，谓儒宗也。’临终示微疾。逝世之日，饭后有史守谟教授来访，犹起床饮食，谈笑自若。及晡，欠呻入内，少息。久之不出，入帏探之，已寂然矣。时一九六五年十一月也。卒年八十一。</p>
<p><span style="color:#333399">夏丐尊<span lang="EN-US"></span></span></p>
<p>夏丐尊，早年与弘一大师，在浙江女子师范同为教师。弘一大师出家后，居士亦皈依三宝。临终时，陈海量教令读弥陀经，未终卷而逝。荼毗得舍利花甚多。</p>
<p><span style="color:#333399">沈用九<span lang="EN-US"></span></span></p>
<p>沈用九，名善长，浙江海盐三板桥人。甫生即丧父，青年时毕业于上海复旦大学。居士侍奉寡母，极其孝敬。乐善好施，有古德之风。笃信净土，精进念佛，持戒甚严。一九一二年，游杭，朝云栖，礼莲池大师塔。夏又去普陀，敬礼观音大士。入秋忽有疾，家人欲请送调治，居士固拒。谓：‘人生如朝露，处世如梦幻，四大色身，原非我有，何用医为？但当一心念佛，远离尘垢，面见阿弥陀佛，我愿已足。’至九月三十日，病益加重。邻人来视疾，皆以感激心情，劝令念佛。当时无论男女长幼，以及雇用仆役，皆受其教，齐声念佛。居士益自策励，一心弥陀，求生极乐世界。临终之时，忽回顾左右云：‘五色莲华，已现我前。’言讫，瞑目而逝。遗容神色不变，异香满室。世寿仅二十有五。</p>
<p><span style="color:#333399">马聊庵<span lang="EN-US"></span></span></p>
<p>马聊庵，名曜青，清优附生。江苏南通平潮镇人，出生于清同治元年。民国时代放弃科举旧习，从事新学。创办石港小学，教人读书，以自利利他为素志。历任平潮小学校长、教育会长及劝学员等职。从事教育事业达数十年之久，作育后学，孜孜不倦。居士有七子，四子名灵源，执教于南通师范。因从师范校长江易园居士处得净土经典，携归家中，供父阅读。居士一见，欢喜赞叹不已。于是归心西方净土，持诵圣号，每天数千声。一九二六年秋，忽染微疾，念佛更加精进，并持诵般若心经。一九二七年夏历十一月廿日，正身端坐，称念阿弥陀佛，从容含笑，舍报往生。家人环跪，齐宣佛号。过二小时后，煎松枝檀香水为居士沐浴。肢节柔软，犹如生人。邻里群众临哭者数百人，并恭上居士称号为孝靖先生。世寿六十有六。</p>
<p><span style="color:#333399">汪序昭<span lang="EN-US"></span></span></p>
<p>汪序昭，号鸣球，安徽黎源大畈人。家世贫寒，年四十，犹负债累累。经三十年勤恳经商，渐成为富室。居士自奉淡泊，不肯轻易浪费。自皈依三宝后，好乐布施，兴办善举。村中祠宇佛庙，皆由居士出资修理。环其家十多里范围内之崎岖小道，悉经修平，成为坦途。救济孤寒，拔脱众苦。掩埋枯骨等善事，皆尽力为之。印送安士全书、印光法师文钞等各类善书，广为劝化。所修善业，悉具疏回向西方，愿与一切众生同生极乐。居士平日修持，极为认真。礼金色佛像，持六字洪名，晨夕寒暑，从不间断。其足部尝患风疾，不良于行，艰于跪拜；由于念佛恳切，不久即能跪诵，绕念如常。时一九三○年岁次庚午，居士年届八十有二，与莲友曹云喜居士言：‘我生西时，请来助我念佛。’逝世前十日，邀曹云喜居士至家助念圣号。十日期满，便如愿往生。逝世后，面容含笑，神色如常，顶温体软。家人闻佛堂中鱼磬自响，天乐鸣空。遗命七七期中，全家吃素念佛。子孙俱能遵依。</p>
<p><span style="color:#333399">郑锡宾<span lang="EN-US"></span></span></p>
<p>郑锡宾，山东即墨人，业商。因读佛经，知念佛利益，遂发心念佛，终身不娶。一九三三年在青岛，从溊虚法师受三皈依。自是心益诚恳，将家务完全交其弟料理，专心念佛。居士能讲弥陀经，每年必由即墨经青岛，去平度县为善友讲经。一九三九年春，居士又去平度县讲经。讲经已毕，此众散去，与五六位净友，同进午餐，餐毕，居士忽言：欲租一间房子。众友问其故，居士言：‘我要往生，因恐死在别人家里犯忌讳。’众友言：‘吾等是多年知交，不要说往生佛国，即使卧病不起，死在我家亦有何妨？吾今此处念佛人颇多，如真有把握，也可为此一方人作个榜样。’其友即为居士收拾两间屋，设一榻令休息。居士即登榻，面西趺坐，向众友说：‘给诸位告假，我现在要走了。我们同事信佛一场，请诸位念佛送我一程吧！’众友请说偈，居士说：‘不用说偈，你们看到我这个样子，来去自如。你们照我这样行，这就是很好的纪念。’语毕，不到一刻钟，即含笑往生。其弟初不信佛，见兄抛舍家业，专门念佛，殊不谓然。后经居士一再劝说，勉强信佛念佛，但并不恳切。及亲眼见居士念佛往生，预知时至，来去自如，始知念佛功德利益。于是亦一心一意专诚念佛。三年后，亦预知时至，念佛往生。</p>
<p><span style="color:#333399">蓝种仙<span lang="EN-US"></span></span></p>
<p>蓝种仙，名道正，江苏淮安人。弱冠游庠，旋食饩廪。壮而从政，历任要职。中岁曾于故都，经友人介绍入同善社。久之知其所传皆摭拾佛老绪余，附会己意，自立门户。其所编印诸书，杂引三教经论，谩称同出一源，支离纷杂，不得旨归，心知其非。后得流通本新编佛学初机诸书读之，大有契事。遂毅然舍弃邪法，皈依三宝，受持五戒，精研梵典。不废事修，深诵仪轨偈赞，音节靡不娴习。嗣乃游历诸方，遍参知识，知有向上一著。一九三五年，南京佛教净业社成立，被推为董事。领导社友，昕夕礼诵。循循善诱，诲人不倦。倡议每月终。礼大悲忏三天，放生一次，为常轨。复于每年夏季，举行华严、地藏等法会。随喜参加者，殿为之满。抗战军兴，同行星散，社务停顿。一九三九年，于淮安私宅辟静室，组设淮安佛教净业社。翌年，复置楼房一所，为新社址。辟大殿三楹，中供西方三圣。殿后为寮房，殿右复建地藏殿一间。居士伉俪亦居于斯，同修净业。居士虽于宗下饱受钳锤，而于净土法门信仰尤深，于印光大师备极钦崇。居士性严正，接引后进，不少假借。其于信心不切、行履欠纯者，辄遭呵斥；礼诵不合仪轨，立严纠正。于一九四三年制榇见二具，以备夫妇遗蜕之用。一九四四年秋将社务交付他人承接，己则专修净业，一意西驰。一九四五年冬月初，与其友人书云：明年我将行矣！次年农历六月十六日，夜间梦入净境。堂高宇邃，屋舍连云，白光如昼，门前仿佛幡盖飘扬。正仰观间，倏然便寤。自知往生时至。至十九日，恭逢观音大士圣诞，随同社友礼诵念佛。二十日晨起早课甫毕，略觉不适。而言谈一如平日，端坐念佛，神志清爽。至下午二时，手结佛印，念佛声渐微，既而寂然。视之，盖已逝矣！翌晨入殓，顶犹温暖，面色如生，全身柔软。寿六十八，无子女。</p>
<p><span style="color:#333399">王吉人<span lang="EN-US"></span></span></p>
<p>王吉人，苏北如皋人。家住如皋江口，以开设米行，及拥有多艘船只，经营航运为业，家道颇富裕。居士行世仁慈，为人宽厚，乐于施舍。维护三宝，惟恐不力。夫妇同吃长斋。逢年过节，全家吃素；平时全家人每月持十斋，不无故杀生。一九三一年左右，到苏州报国寺，叩见印光大师，请求皈依。从此念佛修持，更加精进，常命家人随同礼念。生三子三女，皆极恭顺。长子及媳，尤能极尽孝道，终日陪伴，不离左右。居士尝告诫子女，要勤勉求学，要忠厚做人，要怜悯穷苦，要恭敬三宝，要积德行善。不要积财与子孙，造成他们不劳而获，挥霍浪费。在居士的教诲下，虽一家人口众多，都能和睦共处，从来未有争吵之事。一九四八年，身无病苦，安祥舍报，念佛往生。往生前三日，预知时至。临终前，剃头沐浴，著好净衣，外穿法服，端坐中堂，合掌念佛，如老比丘。随谓家人说：‘我要去了！你们不要哭，为我念佛要紧。’语毕而逝，世寿七十。</p>
<p><span style="color:#333399">萧厚斋<span lang="EN-US"></span></span></p>
<p>萧厚斋，名培身，浙江杭州人。萧梁后裔，久居上海。出生于一八八三年。曾赴日本留学，归国后，执教于浙江法学院。居士宿根深厚，笃信佛法。秉性仁慈，长斋茹素，经常买物放生。十八年中，精进修持，诵经礼佛。虽盛暑寒冬，亦不暂辍。气象雍穆，有长者风。邻里亲族，都以善人称之。年六十八，即一九五一年，当夏天时，将平生贮藏各种折扇，就日曝晒。谓儿孙言：此扇过了今秋，永远用不著了。即在是年，农历九月十三日，无疾往生。临终正念分明，面向西方，吉祥而卧，念佛不绝。殁后，全身俱冷，独顶犹温，四肢柔软，有如生人。</p>
<p><span style="color:#333399">刘昌信<span lang="EN-US"></span></span></p>
<p>刘昌信，陕西省扶风县孙家山人。昌信早岁误入歧途，后知其非，乃诣法门寺良卿法师，求引出迷津，开示觉道。师知其贤，录为弟子，并教以净土法门，令信愿念佛，期生净土。昌信大喜过望。曰：‘不淩绝顶，不知泰山之高；不睹汪洋，不知溟渤之广。我今知所归矣！’由是专修净业，力行不懈。尝曰：‘谁是长生不死仙，精勤念佛惜残年。瓜因熟后蒂方落，柿到秋深果始甜。’一九五五年腊月中旬，昌信至法门诣良卿告别。持其生平衣物，请师代为施众结缘。并将银元数枚供养佛寺，为佛像造背光。回家后，自营墓穴，备后事。翌年正月初十日晨八时，更衣沐浴，端坐念佛，无疾而终。自在之态，不异生前。卒年八十三。</p>
<p><span style="color:#333399">罗奉章<span lang="EN-US"></span></span></p>
<p>罗奉章，安徽贵池人。繦褓丧父，由母守节抚养成人，故家境萧条。年幼时，发奋勤读。成年后，由亲戚介绍在青岛启新洋灰公司任职。居士为人诚笃敦厚，为上级领导所器重，调任上海信孚印染厂，任副经理。由于调度有方，临财不苟，深为主事者所信赖。居士天性仁慈，惜福怜贫，急人之难。抗战时期，他人多事屯积致富，独居士廉洁自守，财不苟得。所居陋室数间，依靠薪水度日。居士乐善好施，经常施医给药，救济贫苦。一度担任红十字会会长。继室赵氏，崇信三宝，常劝令信佛。年届六十，始往灵岩皈依德森法师座下。从此念佛，皈心净土。年七十二，忽示疾。一九六六年农历三月初八日往生。往生时，仰卧榻上，合掌胸前，高声称念圣号。其夫人请来许多道友，为之助念。自当天淩晨三时念至九时许，居士忽回顾夫人说：‘室中大放光明。’又继续说道：‘佛已来了！金光晃耀，且有好多尊佛。’言罢专诚念佛，不复他语。在大众助念声中，双目渐瞑，安祥而逝。逝世后，手结弥陀印，置于腹上，面色如生。</p>
<p><span style="color:#333399">杨文林<span lang="EN-US"></span></span></p>
<p>杨文林，籍贯苏北，住上海虬江路，有一子三女。生平精研医术，以医为业。年三十八，感世事无常，始信仰佛法，断荤茹素，专修净土。曾赴宁波普陀皈依佛顶山文质和尚，为赐法名慧祥。居山三年半之久，听讲楞严，颇有心得。居士自皈信佛法后，努力修持，十分精进。老实念佛，不换题目。四五十年，始终如一。一九七四年，居士高龄已八十五岁。隔岁之冬，忽患食道癌。历时七十五日，亦不感痛苦，念佛如故。往生前几天，预知时至。对人言：‘我已见到两位童子前来接引往生西方。为时已经有一周了，不能要他们久等我，我现在择定正月廿三日往生。’居士第三女在苏州某绸厂工作，廿三日乃厂休之日。后忽又言：‘所选日子并不太好，决定提前三日，准备在正月廿日往生。’关照家人，预先打电报通知其女，令收电即回。往生之日，居士令人为全身揩抹。整容即毕，其时已上午十二点钟。又亲换干净衣，穿上长衫，理拂清楚，卧于床上，高声念佛。下午三时，其女方回。随作手势，令坐于床前，一齐念佛。至下午七时，脉息渐停，唇吻犹微之张翕。俯而察之，尚能闻极微细之念佛音声。举家合掌，大声唱佛名。居士即在大众念佛声中，安祥示寂。全身俱冷，顶门独温。</p>
<p><span style="color:#333399">蒋长安<span lang="EN-US"></span></span></p>
<p>蒋长安，江苏如皋人，住如皋东北乡。出身下中农，隶南陵公社。居士为人忠厚老实，安贫乐道。早年信佛，并送其子到定慧寺出家。即德纯师也。三十二岁时，皈依虚云老人，赐名宽仁。其子后到镇江参究。在某一次回家探望老父时，携回金刚经一卷。其子见父身体欠佳，便劝令念佛，并持诵金刚经。居士一见金刚经，如获至宝。由是发心，每天持念三遍。历时三十多年，从未一日中辍。一九七七年，农历正月十九日下午五点三刻，身无痛苦，正念分明，念佛吉祥而逝。逝世后，顶暖肢软。终年九十一岁。</p>
<p><span style="color:#333399">蒋文瑞<span lang="EN-US"></span></span></p>
<p>蒋文瑞，原籍扬州南乡，住上海闸北。早年曾开设鞋子店。为人正直豪爽，人有困难，无不尽心帮助。笃信三宝，皈依南京圆治老人。三十岁发心持长斋，虔诚念佛。闸北佛教居士林，即为居士所兴办，并担负林内一切费用。居士喜舍为怀，深得人心。文革期间，念佛被视作反动行为，而居士高声持念圣号如故。邻里知之，亦不干涉。年七十九岁，即一九七八年农历九月初六，无疾坐化。在往生前一日，受友之托，代邀莲友作佛事，奔走终日。回家后，略感不适。即在当天晚上，剃头沐浴，更换净衣。谓家人言：‘让我好好休息一下，不要惊动我。’当即回到房中，敛目宴坐。未片刻，家人入房视之，已安祥往生矣！</p>
<p><span style="color:#333399">陶能德<span lang="EN-US"></span></span></p>
<p>陶世德，法名能德，一九四七年受皈依于临济宗二十五世隆济老和尚，一九五四年去宁夏马鞍山甘露寺受居家菩萨戒。居士自皈依三宝后，每日修十念法门，从不间断。后又学会二时课诵，每日礼诵，以一句佛号为正行，持诵净土五经、妙法莲华经、金刚经等大乘经典为助行。一九七九年，身染病苦，而专持佛号，更加精进。并再三嘱咐家人亲属：‘在我临终时，切忌随俗搬动器泣。遗体火化，不许葬埋。’一九八一年农历三月十六日，距往生十一天，是日中午，对家人说：‘你们准备我的后事，我快要走了。’二十四日为临终前三天，家人请来隆元老和尚。一见面，只说‘心中惟有佛，临终不离佛’。二十五日，时坐时卧，安然自在，并无患病之相。二十六日九时，面向西方端坐念佛而逝。是时有隆元法师及净友数千人在旁。次日，面色如生，光泽鲜耀，观者莫不赞叹。第四日火化，四脚柔软，骨灰呈彩色。</p>
<p><span style="color:#333399">沈富康<span lang="EN-US"></span></span></p>
<p>沈富康，住浙江省肖山县农村。五十二岁时开始吃素，五十五岁从肖山兰亭老和尚受三皈依，六十岁起专事放生。尝以祖遗房屋一间，售得一千圆，悉以买物放生。儿辈每月供养生活费二十五圆，除以五、六圆买米盐琐屑外，余款亦悉用于放生。居士本多病，自吃素放生后，体力转健。二十多年，从不看病服药。居士于七十二岁起，始专持佛号，求生净土。自云虽睡梦中，亦能持名不辍。一九八二年，居士七十四岁。是年底卧病十余日，神智清爽，无昏沉之容。往生前一日，对人说：‘我要去了！今天不去，就是明天。’又说：‘我心中很快乐，无一点痛苦。’令子女为之助念。且嘱将预置之棺木出售，以售得之款放生，遗体要按佛制火化。子女即雇车载往杭州（因肖山无火化设备），中途于车内合十安祥而逝。是为一九八三年一月四日下午四时。命终三小时后，通身冰冷，顶门犹温。年七十五。居士六十五岁时，一日骑自行车载一大布袋螺蛳，至杭州西湖断桥边放生。事毕，仍骑车回肖山。中途一辆吉普车迎面而来，自行车被撞坏，人倒于地。汽车前轮从脚上滚过，留下明显印迹。司机见状，惊恐无措。居士立起后，毫无损伤。怡然一笑，长揖而去。</p>
<p><span style="color:#333399">杨钦芳<span lang="EN-US"></span></span></p>
<p>杨钦芳，浙江省普陀县沈家门镇人，家住西大居委会。生于一九○七年，于一九八三年十月廿八日西逝，年七十七岁。居士初不信佛，七十五岁时，其子暴病死亡，因感人命无常，遂发心吃素念佛。每念佛时，其音恳切，邻居皆闻。由初发心直至往生，为时尚未满两周年。一九八三年九月末，患感冒，十月四日开始卧床。自见有一白莲花苞落于胸前。当时家人皆闻室内异香馥郁，半日始散。居士病中了无痛苦。至十月廿八日，农历九月廿四日傍晚，忽嘱家人：‘你们快助我念佛，我要跟阿弥陀佛去了。’家人问：‘见佛否？’答言：‘见！’随即双手合掌，作礼佛状。家人请净侣助念，居士止之曰：‘夜间不要去叫人家了。’又大声云：‘让开些，佛来了！’继又以指书其子之名。其妹已信佛多年，见状即正言告之曰：‘汝今临终时至，宜一意西方，从此了生脱死。你要放下万缘，怨亲都不思量，惟念阿弥陀佛，随阿弥陀佛去，却不可思念儿子。’居士点头应诺。时有多人在室内齐声念南无阿弥陀佛，居士随声默念，未几即微笑而逝，时初夜七时二十分也。逝后二十四小时，举身柔软，头顶犹温。</p>
<p><span style="color:#333399">戴汉文<span lang="EN-US"></span></span></p>
<p>戴汉文，原籍湖南，迁居苏北阜宁后，定居无锡南门。幼时家贫寒。兄弟多人，唯居士称独秀，遂被送入大学。毕业后，进入政界工作。一生奉公守法，以廉洁著称。抗战时期，不及后撤，留在沦陷区。但未肯变节，接受敌伪一官半职。淡泊自甘，不慕荣利。其子甚孝敬，早逝，因赴苏北泰州海安镇，依女而居。居士本来对佛法毫无所知，五十多岁随同数友往游苏州灵岩，晤见印公老人。印老赠与每人文钞一部，居士将文钞携归家中，一搁数年，未曾阅读。后因偶而翻看，觉得颇有道理。由此经常取出阅读，遂发生坚固信心，吃素念佛，非常精进。离其女家不远，有一大河，河水清沏，芦苇丛生，朝霞暮霭，景色极佳。居士每晨净课毕，常散步其间。当九十三岁时，一日照例在河岸散步。忽听到河内发生巨响，猛吃一惊。见西方三圣伫立空中，急趋而返，谓其女言：‘我见到佛，就要走了！’当即交待一切，沐浴更衣。转身回房，将房门掩上，并说：‘等过了三十六小时，再开门见我，一定要听从我的话，不要忘记。’女如其言。历三十六小时推门入房，已泊然坐化矣。</p>
<p><span style="color:#333399">韩华忠<span lang="EN-US"></span></span></p>
<p>韩华忠，浙江萧山县人。油坊职工，二十四岁迁居绍兴。居士本吃花素，未断荤；六十岁时，梦中见观世音菩萨，嘱持长斋，才开始吃长素。担任绍兴佛学会会长，达十余年之久。宏法利生，始终不懈。当六十九岁时，将职位辞去，专修净业，一心念佛。八十三岁，无疾坐化。临终前七日，对人说：‘我将往生。’即不进饮食，专持圣号。临命终时，教人就佛前从速燃香，即趺坐念佛往生。往生后，面容含笑，见者叹为稀有。</p>
<p><span style="color:#333399">方志鹏<span lang="EN-US"></span></span></p>
<p>方志鹏，上海人，住溧阳路常乐里十五号，佛教居士林职员方振亚之子也。六岁与邻儿嬉戏于门前，有一行脚僧过其家，见之曰：‘此是谁家儿？是儿是老和尚转世而来也。’其母此时尚未信佛，不以为意。年十岁，进圣芳济外语学校读书。该校学生每晨需背诵圣经，志鹏对之不感兴趣，而心慕佛教。见丐者，恒贝周给之。常不惜忍饿，节省其母给与之早点费，捐献与学校倡办之孤儿院。其乐善好施，异于常儿。志鹏好学中国文学，每见古文，阅读一遍即能领会其意。十六岁时，外祖母病重，志鹏焚香礼拜，愿减己寿以益之。外祖母病果愈。年十九时，当腊月一日，忽背人书一纸条，藏于枕下，云：‘母亲！我要去了，请你不必悲伤。’其母发现后，问将何往。答曰：‘我写写罢了！’七日后，晚间，其母闻香气满室，作烥檀味。次晨又闻木鱼之声。而志鹏即于是夜，无疾终矣。临终之夜，志鹏仍读书至九时就寝，夜间一无动静。次晨其母呼之起床，志鹏不应。右胁而卧，盖已逝矣！时一九四八年也。其母痛子早逝，到法藏寺，见兴慈老法师。法师开示曰：‘父母夫妻子女，有缘则会，无缘则散，不须悲也。’其母因此而悟，亦信佛矣。岂非其子度母也。□</p>
<p><a name="a07"></a><span style="color:#333399">往生女居士<span lang="EN-US"> </span></span></p>
<p><span style="color:#333399">邹妙顺<span lang="EN-US"></span></span></p>
<p>邹妙顺，居士华融海之母，无锡后宅镇人也。住上海新闸路福康里四十八号。四十六岁后，因右臂风瘫，不能举动，经中医治疗无效。翌年，六月十九日观音菩萨圣诞，一素信佛教之女戚，邀同至局门路净土庵敬礼大士。时兴慈法师卓锡是庵，见妙顺在炎暑中，犹臂缠大毛巾。问其故，具告所患。法师说：‘有僧善治斯矣，但略有痛苦，何妨一试。’遂诣僧求治。经细察病情，数施针灸，果获痊愈。从此发心皈依兴慈法师，赐名妙顺。因不识字，由好女戚教诵大悲咒及弥陀经，早晚功课无间。归心净土，念佛不辍。至五十七岁，忽患胃癌，冶疗无效，但无甚痛苦。时值夏季，天气炎热。忽告其子：‘三天内将别。’嘱在家住宿，不可远出。次日深夜，神态如常。索水沐浴更衣，说：‘明日九时，我欲去矣！’翌晨，子女齐集。妙顺端坐念佛，并嘱家人，去时勿哭，可齐跪下念佛，于是家人遵嘱环跪，称阿弥陀佛。己欲随念，已而音渐低微，准时往生。时一九二九年农历闰七月初二日。净友竟觉为之赞曰：‘十年精进一朝归，不念弥陀更念谁？莫笑庸愚无所识，预期舍报赴莲池。’</p>
<p><span style="color:#333399">张莲觉<span lang="EN-US"></span></span></p>
<p>张莲觉，名静容，广东新安县人。生而窈窕，有宿慧。父某，任榷署象胥（注），故莲觉亦娴译事。幼信佛教，善根宿植。既长，嫔同里何晓生，精懋迁术，成陶米业。鸿案相庄人，人以福禄鸳鸯目之。富而不骄，孳孳为善。每值饥馑兵燹之年，辄请于夫，斥资巨万，广济灾黎。其用于佛教也，数亦相埒。锓梓释典，建筑梵刹。创建香港之东莲觉苑，绀宇金容，备极庄严，为诸净侣研学之所。育材甚盛，远近闻风，多负笈从之。莲觉丰神隽朗，颀颀玉立，雅慕吟咏。于归后，慎苹蘩而疏铅椠，故平生以德称，而不以才显。其著作《名山游记》，文笔遒宕，为众所称。莲觉学佛，锲而不舍。临终瑞相彰间，有足述著。东莲觉苑，旧例，每年于十一月十七日阿弥陀佛圣诞始，念佛七日。岁丁丑，莲觉忽嘱全苑净侣，是年佛七展缓十日，于十一月廿七日开始。佛七甫圆满，莲觉竟以微疾逝世，恰值礼诵藏事半时之后。盖预知时至，从容计算以就之也。弥留之际，一片红光，起于足下，旋变为白，笼置全身，向西而灭。百余人在侧，目所共睹。莲觉生于乙亥，殁于一九三七年丁丑，享年寿六十有三。生三子七女，多卒业瀛黉，赝学士位。</p>
<p>【注】榷署象胥：即约今税务署之翻译员也。</p>
<p><span style="color:#333399">赵李氏<span lang="EN-US"></span></span></p>
<p>赵李氏，河北省邢台人。一生专修净土法门，深信功愿，念佛精诚。一九三八年仲冬示疾，全家念佛相助，求生西方。弥留时，谆属其子修德：‘好生念佛，三年之内，勿拂勿辍。’嘱毕，吉祥而卧，泊然化去。三时后，体软顶温，面露红光，盖已如愿往生。其子修德，能遵母命勿替。三年后，亦得生西。时人皆称道之。</p>
<p><span style="color:#333399">朱智馥<span lang="EN-US"></span></span></p>
<p>朱智馥，江苏崇明人。年十八，于归宋氏。宋本不裕，助夫经营香业。含辛茹苦，勤劳不倦。事姑以孝，处妯娌以和。亲邻中有病者，辄为求治，馈送饮食，寒暑不辞。济人之急，无分彼此。中年后，感于人心习染，遽怀归佛之想。一九三七年春，专赴吴垣，皈依印公，自后，辟静室为佛堂，长斋念佛，礼诵不衰。仍不废世事，终日栗碌，处理家务不稍息。人或止之曰：‘我因业受生，当事劳苦，以消宿愆。’暇则普劝戚属邻里，止恶行善，斋戒念佛，广行功德，息除贪痴。一贯以身作则，被化者甚众。一九三九年，与地方善信创设祟明佛教居士林，以资弘化。并邀请法师，于当地寒山寺讲弥陀经。劝众参与法会，一时佛声，闻于道路。更就草创之林宇，募化巨金，装塑大士像。昕夕督工，劬劳佛事，鞠躬尽瘁，卒底于成。释迦如来诞辰，大开法会，缁素咸集，盛极一时。而香积厨中，馥独任之。内外杂务，丛集一身。心虽怡悦，体力已疲。农历八月十一日自林归，即感不适，略患吐泻。医言无虑，但馥自知不起，对人言：‘余将与尔等诀别矣！’及中秋节，时当正午，起床正坐，于念佛声中安祥而逝。存年五十有六。</p>
<p><span style="color:#333399">方圣照<span lang="EN-US"></span></span></p>
<p>方圣照，居士方子藩之母。三十余岁，发心学佛。皈依谛闲法师，法名圣照。又皈依印光大师，法名德裕。平生待人以仁，临财以义，心甘淡泊，不慕纷华。境缘顺逆，不动其心。但思己失，不见人过。凡弘法利生之事，皆尽力赞助，一掷千金，略无吝色。慈溪名刹净圆寺及放生园，主要由圣照布施兴建。印送经书，周济亲友，乐之不倦。晚年，维护道场，更为殷切。有发心写经者，恒随喜助成，供给纸笔。每日未明即起，精勤课诵。卧铺长不过四尺，未能伸足。衾薄，则和衣而睡。问其故，答说：‘被暖榻宽，当然舒适，但易令人贪睡，不肯早起。榻小被薄，卧常不安，利于早觉，不致影响课诵。’其精进有如此者。曾手书大方广佛华严经二部，以及法华、楞严各数部。平时以华严、法华、楞严诸大乘经为常课，余则轮珠念佛不绝。又尝燃手灯供佛，所有功德，悉以回向西方。六十一岁秋季，腹部病淋巴腺瘤。八月初，尚能强起礼佛。后因延及肺部，不克支援。迨九月二十三日，病势陡重，请兴慈法师就病榻开示。师至，圣照即合掌致敬，并向师说：‘病逾数月之久，为何业障如此深重？’师说：‘一切有为法，如梦幻泡影。当观此身如空。身为无始以来业障所生，业障由于妄想而起。正念生，妄想灭，业障除。身且不实，病从何来？故当提起正念，忆佛念佛。忆佛以能观想最佳，或单观‘佛’字。念佛六字好，四字亦好，乃至一字亦好。’更为说道：‘以前金山寺有一僧，习禅定，后膺他寺住持，因此心分道弛。忽病，却为境缘所转，作不得主。有昔年道伴来视疾，问彼何不将昔日功夫拿出来。此僧经人唤醒，即提起正念，禅定现前，安祥往生。故知临终正念，最为紧要。倘不遇善知识，仍恐轮回六道，真太可怕。’圣照颔之。次日天明，忽连称：‘观世音菩萨来矣！观世音菩萨来矣！’随即合掌，厉声念佛。逾一小时，嘱侍疾者扶之起坐，面向西方，安祥而逝。时为一九四二年九月二十四日也。</p>
<p><span style="color:#333399">许黄氏<span lang="EN-US"></span></span></p>
<p>许黄氏，家住上海陕西路六七弄六号。虽不识字，但恭敬三宝，信愿真切，念佛不辍。并劝家人信佛。一九五一年，八十三岁，农历十二月初九子时往生。往生前，略感微恙。安睡床上，毫无痛苦，面含笑容，合掌念佛。家属请助念团为之助念。逝世前，手结弥陀印置于胸前。逾时，命家属更衣正首。问：‘已见佛否？’则点首者再。神志清醒，眼神不衰。于大众助念声中，安祥而逝。</p>
<p><span style="color:#333399">王九奶<span lang="EN-US"></span></span></p>
<p>王九奶，杭州人，其夫行九，故名。父任其华，清末居官，后在杭州清波门塔儿头设酒肆。九奶三十余岁，发心茹素念佛。曾至普陀受五戒，后住杭州市郊深潭口烟水庵。九奶一心念佛，诚求往生。一九五二年，九奶已八十岁。于九月初二日，身感不适，要求庵中同修勿外出，并为烧开水泡糖茶，供佛及僧。自己则就床端坐念佛。并随众诵弥陀经，声音宏亮，无异平时。经一枝香时，含笑而逝。趺坐不动，面貌如生。</p>
<p><span style="color:#333399">黄德春<span lang="EN-US"></span></span></p>
<p>黄德春，优婆夷吴德温之母也。天性纯孝，行世仁慈。怜苦恤贫，乐善好施，见称邻里。皈依印光大师，受五戒。年近五旬，持报恩斋，念往生咒三十万遍。圆满后，始持长斋。德春虽不识字，经勤苦学习，于早晚功课，及地藏、金刚、行愿品、楞严诸大乘经，俱能持诵。德春经常去莲社打佛七。凡遇法会，无不随喜。平时家居，一心念佛。当八十四岁夏季某日，午后入睡，恍惚间见一大佛，住虚空中，高不见顶。迨入深秋，肝胆病发，经医治疗略瘥。乃谓其女曰：‘我年八十四，纵活百岁，也无甚奇，还是往生见佛好，不必服药。’由此一心持名。其女因母年高，欲请道友助念，以此意达母。母云：‘不须烦人，我自己能念。’临终之日，晚十二时，忽气急目闭，但仍念佛如故。问：‘有无痛苦？’答：‘略感气促，并不难过。’其女即跪下击磬，高声念佛相助。德春在床，对其女说：‘要念得慢些，要念四字佛，太快跟不上。’眷属尊命。念至一、二百声，母说：‘可速燃香，许多佛菩萨齐降矣！’眷属中有泣下者，母连连摇手说：‘不要哭，念佛要紧！’众人念佛约十余分钟，即含笑安祥而逝。越三十六小时就殓，面色红润，身体柔软。时乃一九五七年农历十月初五日也。</p>
<p><span style="color:#333399">罗妙智<span lang="EN-US"></span></span></p>
<p>罗妙智，福州人，住上海凤阳路珊戒园。其夫娶小星，愤而回母家。与母同皈依云南路慈和里真净莲社晓参法师座下。茹素念佛，夜间长坐不卧。一九五七年农历十二月初五日，正在念佛之际，忽闻有人告言：‘汝将往生，宜作准备。’于是遂不复食，卧床数日。其母诘之曰：‘汝不欲饮食，岂将以待饿死耶？’妙智答：‘非也！不食以清吾之五内耳。’其母市荸荠，置榻前，劝之食。妙智取一枚啖之。且食且言曰：‘吃‘荸荠’得菩提。’母问往生日期，妙智曰：‘二十八日，吾行矣！’母曰：‘二十八日，逼近除夕，家务既忙，又需为汝料理后事，奈何？’妙智曰：‘然则二十二日可耳！’至是日晨，问其母曰：‘热水瓶内有热水否？’母曰：‘无之。’妙智自取二瓶，至热水灶购开水，归家沐浴，结跏趺坐，念佛逝矣。时年四十。</p>
<p><span style="color:#333399">茅大藏<span lang="EN-US"></span></span></p>
<p>茅大藏，浙江天台西演茅人。其母长斋奉佛，大藏自幼即受薰陶，启发正信。年十七，于归陈复初。持家勤俭，性仁慈，济人之急。从明观禅师受皈依。中年茹素，修净土至切。劝化邻里，不以为倦。生四子一女，皆能笃信佛教。其季子立均，临终瑞相昭著，弘一大师为之传。晚岁，长子海量迎其居沪。早晚课诵，老而弥勤。暇则静坐，从事观照。一九五八年一月患疾。二月十一日，念佛微笑往生。世寿七十。荼毗，获淡黄色圆润舍利数十颗。以石击之，坚固不碎。归葬于天台赤城山。</p>
<p><span style="color:#333399">龙慧锐<span lang="EN-US"></span></span></p>
<p>龙慧锐，苏北人。家贫，为朱姓作童养媳。九岁，进苏州对门外小觅渡桥某丝厂当童工。其夫在苏州电话局充外线工人。中年感身世贫苦，膝下又无子女，乃归信三宝，茹素念佛。皈依印光大师，法名慧锐。嗣即加入马医科庆元坊吕慧乔所创办之净宗助念团。勤修佛事，数十年如一日。素性刚直，不事虚伪。每逢佛期上殿，遇有男女道友，威仪失检者，辄施诃斥。因此人皆敬畏之。于贫苦同道，关怀周至。晚年，其夫病故，生活益困难，但能安贫乐道，修持不弛。得其同事朱陈圆净资助，生计始得无忧。从此念佛更加精进。不久患腹泻，卧床不起，服药无效。自知娑婆缘尽，极乐果熟，请朱陈圆净来嘱托后事。正念分明，合掌念佛，吉祥而逝。时为一九六○年农历五月二十九日下午五时也。终年六十有七。</p>
<p><span style="color:#333399">朱许氏<span lang="EN-US"></span></span></p>
<p>朱许氏，苏州马大幥巷十六号朱保良医师之胞姐。适无锡许智超，夫妇同修净业。一九六一年患病，自知不起，预嘱其夫为安排后事。往生之日，适有徐觉意至其家问疾，见氏坐床上，面向西方，无人侍侧。氏即请觉意留下念佛。觉意鼓动手磬，朗念洪名，氏亦和声同念。约一小时后，面含微笑，安然往生。三天后送灵岩火化，有舍利花若干片。</p>
<p><span style="color:#333399">王阿英<span lang="EN-US"></span></span></p>
<p>王阿英，浙江定海人，住上海八仙桥。幼时即患哮喘，迄未愈。一九六二年，阿英已六十三岁，患病甚危。是岁杪，其女雅君跪于观世音菩萨像前，至诚恳祷，求延母寿五年，誓劝其母吃素念佛。是夜，雅君梦一老妇，领其母女进一庙宇。见殿中人，身穿黄袍，头戴冕旒。老妇命其母女近前站立。旁一人，手执黄纸，用毛笔于纸上画几个圆圈。画毕，递与冕旒者阅。冕旒者点首色喜，将纸交与另一人，转给雅君，并说：‘拿去！’于是老妇送其母女出门。遂寤。时恰正月初一。雅君得梦后，即赴母家，将梦告诉阿英，并说：‘母病无妨，已加寿五年，但要吃素念佛。’阿英接受其女之劝，即发愿茹素念佛，病亦日渐痊愈。正月初七夜，阿英梦见地藏菩萨软语慰藉。从此每日趺坐三次，默念佛号。于一九六七年二月一日命终。临终，身无病苦，面含笑容，谓雅君曰：‘是你度我。阿弥陀佛今来接我，我去矣！’言毕便逝。室内异香馥郁，经时始散。得年六十八，果获延寿五年，异矣！</p>
<p><span style="color:#333399">丁友竹<span lang="EN-US"></span></span></p>
<p>丁友竹，江苏武进人。丁氏邑之望族，世代行医。友竹得其家传，设诊所于苏州富仁坊，颜曰‘爱竹医庐’。善治外症疔疮，愈人无数。贫人求治，多加优惠。其病势严重者，则令留住诊所，悉心调治。开刀敷药包扎，皆亲手为之。尝曰：‘如此，工作虽忙，但对病人患部，可以细心观察用药，减轻其痛苦，俾获早愈。’对无力就医者，常供给饮食汤药，好言安慰，使减少忧虑。出家人求治者，施诊给药，不取报酬。友竹早岁发心学佛，茹素持戒。大悲咒、普门品、金刚经、弥陀经，列为日课。中年皈依印光大师。恒劝人念佛，归向净土。并说：‘应多读印老文钞，句句真实，为行人指明方向。如不遵行，岂不错过一生。’一九七四年，因患痛风，医治无效。虽在病中，持名不辍。至一九七五年春天，不药而愈。是年八月十九日，即农历乙卯七月十三日晨七时，正念分明，念佛含笑而逝。容颜不改，一如生前。按佛制火化。世寿八十。</p>
<p><span style="color:#333399">姚道明<span lang="EN-US"></span></span></p>
<p>姚道明，江苏盐城伍佑镇人。皈依了然法师，法名性海。初高鹤年施舍刘庄私宅为贞节净土院，安置清修老弱妇女达百余人。一九二七年，道明受高鹤年委托，负责该院内部一切事务。领众行道，不辞劳累。精进念佛，十分专诚。有时道粮缺乏，坚持与大众克服困难，共度艰苦岁月，毫不退堕。如是者历数十年。一心念佛，求生西方。一九七七年，已八十六岁。往生前三月，预知时至。农历正月二十七日早晨八时，身无病苦，面向西方，结印坐化。</p>
<p><span style="color:#333399">何性钦<span lang="EN-US"></span></span></p>
<p>何性钦，住苏州花驳岸。皈依印光大师。终身无亲属照顾，杜门念佛。金刚、普门品诸大乘经，列为常课。七十四岁得病，历半年之久。自念业重，持名愈精进。往生前三日，见观世音菩萨现身。因对道友说：‘我将于明日午后三时往生，可来相送。’翌日，沐浴更衣毕，居中端坐，请二位道友左右坐，同念阿弥陀经。念至一心不乱时，忽然住声。道友请其续念，性钦双目微张说：‘西方去！’即安坐不动，自在往生。</p>
<p><span style="color:#333399">吴倩芗<span lang="EN-US"></span></span></p>
<p>吴倩芗，蜀人。通经史，能文章。年二十余夫亡，守节抚孤，皈心净土。历应川、鄂、浙、鲁，各学校聘，讲授文史。每论及人生，辄以严肃诚挚之态度，导引学生，趋向佛法。办学者讶其宣传宗教，但重其学问，敬其品德，不能去之也。任教既久，格化甚宏。年五十余，偕其女弟子夏某等，结莲社于山东济南。日中一食，中夜稍卧即起。读经礼忏，功课无懈。少欲精进，一依毗尼。尝自鲁南朝九华，小脚徒步，行二千里，诚愿既积，艰苦勿辞。有子二人，长使成家，以继宗嗣；幼令出世，希求正觉。莲社成立，即令幼子主持经典流通。人见经坊中一僧危坐，威仪寂然，即倩芗之子也。子后忽感疾势不起，倩芗与徒众日夜念佛。子将卒，洒泪曰：‘母老劬劳，儿竟先去。’倩芗曰：‘汝从我多年，今犹有此俗情耶？莲品上生，勿著尘网。一心专念，去去毋悲！’其子拭泪，怡然示寂。后倩芗亦念佛而逝。</p>
<p><span style="color:#333399">董和卿妻<span lang="EN-US"></span></span></p>
<p>董和卿，上海南京路雷允上参燕部职工。在妻某氏，年七十余，长斋而念佛。住马律斯新村四号，在三楼立一佛堂。有女患精神病，颇感烦恼。时虚云大师在沪。遂往皈依。经虚老开示，烦恼顿消，专心念佛，在往生前数月，常见有红莲一朵。以告其夫。往生后，异香扑鼻，自楼下至三楼佛堂，三月之中，香气不灭。邻里皆闻，无不赞叹。</p>
<p><span style="color:#333399">李普庵<span lang="EN-US"></span></span></p>
<p>李普庵，皈依兴慈法师。悟世无常，念佛甚虔。早晚功课，从不间断。性喜种花供佛，并种多种药草，施人治病。平时沉默寡言，艰苦朴素，从不与人较量。年届八十，于十二月初六生西。在七日前，即对道友说：‘我不久即将往生。’往生前三日，独赴西园寺礼佛，并趺坐念佛二小时，复摄影留念。归来，即不出房门，专诚念佛。至第三日，家人入房探视，已倚坐而化。</p>
<p><span style="color:#333399">方智密<span lang="EN-US"></span></span></p>
<p>方智密，原名克琴，吴中方智铠之女。高小毕业后，在家操作，从未云劳。年二十一，皈依印公，精进念佛。遇有讲经法会，必往列席，风雨无间。年二十二，于归虞山东海。乙亥新春正月十七日，将临产，阅三十二小时未分娩。医为施手术，产一女。因出血过多，抱病沉重，但默念大士圣号。其母在旁助念。忽告其母：‘夜梦阿弥陀佛二菩萨放光绕引，当不久人世。’遂与其夫及舅姑等从容诀别，安排后事，一一就绪，绝无苦楚爱恋之态。惟连称：‘我将去矣！’遂就床卧竟，一瞑逝矣。临终前，口齿神识，清晰如恒。</p>
<p><span style="color:#333399">王慧慈<span lang="EN-US"></span></span></p>
<p>王慧慈，江阴人。素性慈悲，乐于布施。自奉极俭。待人宽厚，少□恚习气。三十二岁，皈依印光大师，即持长斋。每日早晚诵华严、法华，阅读诸大乘经及印光大师文钞。逢十斋日，杜门禁足，手持洪名。极谦虚，不炫己长，恒生惭愧。五十岁起，持过午不食戒。至七十五岁，立净室于苏州乌鹊桥弄，禁足三年，定期打七，胁不至席。八十一岁十一月初五日，感受风寒卧床。至十一日黄昏，预示往生之期，请人诵地藏经，助念佛号。所有财物悉数布施，己则只穿旧衣。香汤漱口，面西右胁卧，神识清楚，毫无痛苦，合掌念佛而逝。二十四小时后，为结双跏趺坐，腿甚柔软。入龛，宛然如生。</p>
<p><span style="color:#333399">林章宽达<span lang="EN-US"></span></span></p>
<p>林章宽达，住苏州临顿路。三十岁时发心持长斋。初皈依虚云和尚，法名宽达。至六十九岁，就雪相法师受五戒。每日半夜一时，即起身礼诵。因不识字，专诚念佛，或拜或坐，或经行绕念。无论闲忙，佛声恒不离口。八十三岁正月起，觉两腿酸痛，不能行走。延至四月二十九日，停食，只饮水，觉痛止，精神好转，行动如常。或问：‘如是不食，何以精神反好，身体反健？’答曰：‘我说你不信，常有佛菩萨赐我饮食。’如是半月，至五月十四日下午一时三刻往生。前三日预示将去，有人问：‘到何处去？’答：‘我到极乐世界去。我已去过，见到佛菩萨。佛对我说，此处不易到，你可来此再修。’由此常坐床念佛，毫无痛苦。至五月十三日，嘱家属：‘焚香勿断，已有许多佛菩萨降临。’往生时，索饮白糖汤三口。笑容满面，念佛不止。俄而念佛声渐低，安祥往生。</p>
<p><span style="color:#333399">胡了常<span lang="EN-US"></span></span></p>
<p>胡了常，安徽无为县陈锡周之继室也。笃信佛法。其夫初不信佛，因为陈述因果，力劝同修，吃素念佛，并同皈依印公。平素救贫济厄，凡属善举，无不量力而为之。后因了常久病，身体疲弱，不思饮食。某日正念佛间，恍惚见了两童子执长幡上书：‘西方接引。’因以告夫曰：‘此兆于我则幸，于君则不幸。’以己归西，内顾无人故。因请僧四位，诵经礼忏，近一月。以祈寿未尽则速愈。寿已尽则速生西方。从此身心适悦，了无病苦。如是者一月。后复觉不适。知归期将至，一心念佛，以求速生。全家都为持念洪名，并请僧换班续念，昼夜佛声不断；己则但默随之。往生之日，午前令备浴具。浴毕，更衣礼佛，献香毕，归即移床向西侧卧，唯专念佛，概不提及诀别等事。至亥时，见佛来，欲起礼拜。因扶起令坐，作合掌低头状云：‘尚有三声佛号，念完即去。’全家及僧俗三十余人，俱大声念，了常遂亦高声念佛而逝。面带笑容，室有异香。次日入敛，顶温脚软，香气犹存。</p>
<p><span style="color:#333399">祁老太<span lang="EN-US"></span></span></p>
<p>祁老太，苏州人。五十余岁时，遭夫遗弃。膝下无子女。一生困穷孤苦，由其胞弟迎养，终老在家。老太念人生太苦，决志念佛。早晚持诵大悲咒、弥陀经。有时参加法会，因无钱出香份，即以米粽供众。闻邻人说，有吴德温女居士，为人热心好道，颇思见面。经人带信后，吴即过访。老太见面就说：‘你能来太好，将来不愁无人送终。’吴为开示说：‘只要一心念佛，因缘成熟，佛自来接引。’并送与佛像一帧，俾作观想。吴念彼贫苦，每天送去食物，如是者十数日。复经五、六天，吴居士另托一莲友前去探视，老太见面就问：‘德温来否？我将行矣！’该莲友以告，吴乃赴约。甫进门，老太说：‘我已见阿弥陀佛，见佛光普照，快扶我坐起，睡著不恭敬。’吴说：‘我力小，未能相扶；佛慈悲，不会责你不敬，还是一心念佛要紧。’随与道友举香赞，诵阿弥陀经，老太随众诵经。诵至‘西方世界有无量寿佛’时，即瞑目逝去。</p>
<p><span style="color:#333399">李汤氏<span lang="EN-US"></span></span></p>
<p>李汤氏，名斯曼，世居江苏南通平潮镇。早承庭训，慈淑性成。家务之暇，持诵佛号。虽无定课，而绵密维勤。遇家人远行，或体气不适，念诵尤切。时致灵感，秘不宣说。戊寅春，避乱之沪，四易寒暑。由不惯都市生活，体以日衰。旋罹气虚疾，返里疗养，渐有起色。乃经夏涉秋，病又加剧。中西治疗，沈涸罔效。至古历十月十一日亥时奄逝，寿六十四。当其病危时，神志清明，一无栆碍，专诚念佛，并命家人助念。临终，左手作准提印，安祥无苦。十月朔以后属询：‘今日是十一否？’殆已预知时至。既逝，逾二时，其子先见母顶有气，冉冉升腾，继而家人悉见之。</p>
<p><span style="color:#333399">江味农母<span lang="EN-US"></span></span></p>
<p>江味农居士之母。郭太夫人，为人宽仁恭俭，孝敬翁姑，相夫教子，饶有古时贤母风范。平日不衣华服，不食珍馐。凡事喜躬亲操作，不假手旁人。晚年遭逢世变，家产荡然，但安之如素。常云：‘诸皆受苦，万法都空，有盛必衰，有生必死，此自然之理。不明此理，妄生哀乐，那就更加苦了。’太夫人幼奉观音大士，经常持诵般若心经。晚年始持长斋，礼诵益虔。日诵心经七卷、弥陀圣号五千声。每念诵佛号时，或遇事打差，就从头再念，不肯含糊放过。其功行严密，大抵如此。一九二一年夏，饮食忽灭，常以浊世无常，晓谕家人。六月初二晚上，趺坐床上，瞑目合掌，告味农居士言：‘当我去世时，就照这样子，你看好吗？’六月上旬，每天但饮米汁半碗，命其子味农居士讲弥陀经。味农居士与家人，轮流侍坐念佛，太夫人甚喜。太夫人年六十时，耳患重听，至此忽听觉灵敏，别室有人作细语，亦能了了闻知。至十五日早晨，向助念居士言：‘天气暑热，可请少歇，时候还早。我到午刻才去呢！’十二点十分，命人扶起坐定，自将衣服鞋子整理就绪，面向西方，双手合掌，抑望空中凝眸而笑，泊然往生。双目已瞑，而笑容犹自可掬。世寿八十有二。往生后，体软顶温。次日入殓，面色红润丰满，状如五十许人。</p>
<p><span style="color:#333399">张 氏<span lang="EN-US"></span></span></p>
<p>张氏，青岛人，生有一子一女，家境贫寒。其夫在海港码头拉车为生，张氏住青岛市内湛山精舍附近。精舍内有佛学会，每逢礼拜日，溊虚法师常来此讲经。张氏藉此因缘，皈依三宝，得闻佛法。二十六年冬，一日清晨，忽谓其夫曰：‘你好好领著孩子过吧！我今天要往生佛国了。’夫以为戏言，不应，仍去码头拉车。张氏又嘱其二子曰：‘我今天要往生到极乐世界了！你们俩好好听父亲的话，不要淘气。’二子尚幼，不喻其意，游戏如故。张氏将家务略微收拾，便洗脸、梳头，换上净衣，在床上面西趺坐，念佛往生。及二子回房，见母已逝，哭著到邻家送信。邻人闻讯赶至，见张氏往生已多时。其夫由码头回来，痛哭一场。因家贫无以为殓，乃由佛学会诸居士凑款，处理其身后事宜。大光法师记之如是。</p>
<p><span style="color:#333399">陆了顺<span lang="EN-US"></span></span></p>
<p>陆了顺，吴县人，住苏州跃进巷，一九一一年出生于蠡口乡团子泾外滨。家世务农，农忙种田，农闲摇丝。年十七嫁与陆念祥，念祥从事丝织业。居士平时为人和善，勤俭持家，孝敬其姑，善事其夫。一九三三年十一月，下田操作，被猪圈灰迷瞎一眼，未几两眼俱盲，医治无效。念祥自思母亲风疾，因诚念观音而得痊愈；欲求妻眼重获光明，唯有依靠佛力。因偕其妻，叩见印公老人，说明原委。印老言：‘普门品有云：‘无垢清净光，慧日破诸暗，能伏灾风火，普明照世间。’只要诚念观音圣号，自会得到感应。’居士依从印老指示，发心吃素，精进称念菩萨洪名。如是经七个月，到旧历六月初三日，韦驮菩萨圣诞，居士适住在洙泗巷如意庵。当做完早课，走出大殿，忽觉眼前一亮。上望屋瓦，行列分明；屋边桃树，实结累然，亦复了了见之。不觉大喜过望，自觉双眼已经完全复明。从此便能穿针引线，一切家务，都能操作，与未病前无异。此后又从人学会二时功课。一九四○年九月初一，预知时至，说明三天后，戌时往生。至时果吉祥安卧而逝，年三十三。</p>
<p><span style="color:#333399">陆了空<span lang="EN-US"></span></span></p>
<p>陆了空，江苏吴县蠡口人。母家姓阙，生于清光绪十三年。家世贫农，住苏州跃进巷。年三十五、六岁时，忽得痛风病，手足拘挛，不能动作。经医院治疗，毫无效果。子陆念祥，奉佛能尽孝。念祥见母患不治之症。殊为忧虑。当居士四十九岁时，由子念祥扶至穿心街报国寺，皈依印老。蒙老人慈悲摄受，录为弟子，赐名了空。念祥也同时皈依，赐名了众。印老嘱陆母子要志诚念观音菩萨圣号，久久必能感应。母子回家以后，恪奉师教，至诚称念观音菩萨洪名不辍。念祥为求母病早愈，割肱疗亲。经九个月，母病果愈。手足皆能屈伸，与无病前无异。母年五十六，即一九四二年，农历壬午年九月二十九日，无疾而逝。往生前二天，对儿子念祥说：‘再过两天，我要到西方去，要帮我诚心念佛，送我往生。’念祥如教，为母称念洪名；母亦至诚持名，佛声不断。果至二十九日，安然坐脱。</p>
<p><span style="color:#333399">费范九母<span lang="EN-US"></span></span></p>
<p>南通费范九老居士之母，名李桂。籍贯南通，住该邑平潮镇。十七岁嫁与费鉴清，即范九居士之父。操持家政，勤俭有方。夫逝，皈依佛门，日诵观音圣号。虽有时身膺病苦，亦不间断。平时凡家庭琐事，亲自操作，不假手仆役。其所居宅，颇有余地，辟为菜圃。躬自种植，灌溉耕耘，以此为乐。菜圃四周，遍种果木。尝言：‘虽是寸土，亦不应荒废。’在田地上见有生物，不许人践踏。瓜果必待以熟，方许采摘。摘下来，必先供佛祭祖，然后才与家人分享。一九三八年，避乱上海，居处隘陋。一九四一年冬季，仍返南通故居。归后，十月即示疾，病经五月逝世。病中神思清晰异常。往生前三天，梦游一处，见殿宇庄严，华树无数，复见一莲华，其大如斗，鲜红可爱。醒后告知家人说：‘我自见到此华，不复把尔等放在心上了。’逝后过八小时，顶门犹温。费母生于清同治九年，卒于一九四三年三月，世寿七十有四。</p>
<p><span style="color:#333399">炊玉贤<span lang="EN-US"></span></span></p>
<p>炊玉贤，陕西省扶风县东街人。皈依法门寺良卿法师，奉净土教。信愿念佛，未及三载而往生。氏之子冉恒通为清信士，辄劝母奉佛。母以年老，恐无成就而不决。及诣法门寺礼良卿法师，师知其虑而勉之曰：‘我教念佛，无老幼，但具至诚，必得成就。’因为讲述古德十念往生公案数则。氏信而不疑，发愿力行，念佛不辍。一九五三年秋某晚，氏方处于暗窑中，忽见西方三圣，高坐于上。时氏忘其为暗窑，喜极而言曰：‘我念佛多时，今天才看见了你老人家。’语未毕，像隐，窑暗如故。明日以问良师，师诫勿生喜心。回家念诵益力。在家操作家务事时，拉风杆一把，念佛一声；扫把一帚，念佛一声；切菜一刀，念佛一声；纺车一转，念佛一声。乃至行路带孩子时，无不默念圣号。至一九五四年春，三月初四日晚，氏正在窑内作晚课，忽见窑外光辉彻照，晶亮夺目。初以为孙儿辈戏火，欲禁之。及外，则望见三圣临空，氏即跪拜。闻观音菩萨曰：‘十一日晨接汝矣！’氏知生西时至，急办后事竟，告家人，置备床座，令其子恒通取出寿衣。三月十日晚，良卿法师率慧明、韶光两法师及李秉钵居士来助念。三月十一日晨，无疾而终，年八十三。三小时后，顶门犹暖。端身正坐者一昼夜，宛如生前。时窑内焚烧者皆常香，而众皆闻烥檀兰麝之气，弥漫一室，咸以为异云。</p>
<p><span style="color:#333399">梅忠富<span lang="EN-US"></span></span></p>
<p>梅忠富，石纯福居士之母也。不识字。从虚云和尚受皈依，法名宽懿。一九四五年，年七十一，子纯福迎母就养于津寓。纯福乃清信士，早从慈舟法师受皈戒。母抵津后，纯福劝令茹素念佛，求生净土。母漫应之，意尚犹豫。一夕，母梦见一白衣老妪，长身玉立，状甚肃穆。左手执瓶，右手持一长形物，安祥缓步而来。翌晨，以问其子。子以白衣大士圣像示之，母曰：‘是矣！’自此长斋念佛，恒课不辍。其后纯福在香港设佛经流通处。一九五七年，母年八十有三。岁暮，纯福由港归省。时母患白内障，失明已久。告子曰：‘近一两年来，向壁而坐。常见有一宽敞大道，颇遥远。路尽处，有一大寺院，庄严绝伦。路上男妇老壮皆古衣冠，安祥而行，向于佛寺。所见清晰异常。恒观至数小时，至两眼疲极始止。’又云：‘常梦至一大寺，辉煌状丽，不可名状，阿弥陀佛坐于殿中央。’舍报前数月，犹数数作如是梦。往生前数日，谓儿媳言：‘我已亲见极乐世界庄严妙境。今以相告，当宜详记，及纯福回津时示之。’且嘱：‘速函纯福，令于十一月十七日前到家，送我生西。’纯福得讯。赶回天津，而母已于六小时前逝矣！观妻所记，与净土诸经所载相符，心益奇之。母于一九五八年农历冬月晨二时逝世。逝世之际，媳在室守夜。朦胧中，闻卧室外有萧笛鼓乐之声。又闻人言：‘即是此屋。’忽风吹门辟，遂惊觉，母已气绝。三日后入殓，全身柔软如生时。</p>
<p><span style="color:#333399">陈德宜<span lang="EN-US"></span></span></p>
<p>陈德宜，苏州人，夫姓倪。其父及夫家均以经营绸业为主。婚后夫妇感情不睦，生一子一女。中年后深感人生空虚，富贵荣华终难久保，由是于佛法渐生信仰。一九三一年到灵岩皈依印老，赐名德宜。平日修持，只知一心念佛，不学其他法门。恭敬三宝，乐善好施。西元一九六二年，年七十　二，感身体不适，即一意求生西方。临终时，在众道友齐集助念圣号下，仍能随众和念。正念分明，安祥而逝。</p>
<p><span style="color:#333399">陈智奇<span lang="EN-US"></span></span></p>
<p>陈智奇，苏州人，人皆呼之为陈老太，住苏州文山寺前一号。曾皈依印光法师，赐法名智奇。后又皈依虚云和尚，赐法名宽容。老太夙具善根，幼年即知随母念佛。中年夫亡，无子女，生活非常清苦。老太秉性温和，遇事能忍，喜助人，不因经济因难而有所吝啬。每天持诵楞严咒、大悲咒、普门品、金刚经，以及弥陀诸大乘经，从不间断。老太深知生死事大，精进忏悔，一心念佛，誓求往生。一九七四年三月二十六日，上午十时左右，有莲友某送菜来，推门入内，老太云：‘你来得正好，请你帮助我揩身，换好净衣。’莲友见此情况，心中已经明白，即劝令念佛。老太言：‘不须多言，我自知时至。’即在佛前焚香而坐。唱云：‘垃圾送东方，我即往西方。’言讫，含笑而逝。世寿八十有二。</p>
<p><span style="color:#333399">祝慧英<span lang="EN-US"></span></span></p>
<p>祝慧英，苏州东山人，守贞不字。慧英出胎即茹素，母令食荤则固拒，母亦不能强也。皈依德森法师，修净业。生活极贫困，其妹与妹婿恒贝周给之。一九七六年，病胃出血。临终前数日，见有两小儿捶其腿，捶处皆青瘀。自知宿业为祟，一意念佛，祟遂不见。将终，见佛来，自言需见莲华乃去。须臾，见莲华现于虚空，才逝。遗命骨灰和面为丸，投诸海中。</p>
<p><span style="color:#333399">徐了法<span lang="EN-US"></span></span></p>
<p>徐了法，江苏无锡人，住上海云南南路余庆里十一号。青年奉佛。中岁夫亡，无子女，孑然一身。居士于宏法利生事业，颇具热忱。领众结社，虔心念佛，曾参礼各地名山道场。凡出家二众，以及念佛居士有困难需人援助者，召之即至。侍奉病人，及临终助念，皆能尽力而行，不辞劳苦。居士体力甚弱，后　忽患乳癌，仍自告奋勇，不顾安危，侍他人疾，毫无倦容。居士家境贫困，依靠变卖衣物度日，从不向人乞助。或有人以财物馈赠者，必于佛前恳切回向。往生前，已家徒四壁，只留下一供佛木柜而已。时所患乳癌，已届晚期，且因患有其他疾病，不能施行手术，自知医药已无法挽救，因此在观音菩萨像前，恳切祈求往生净土。时患部溃烂，脓血交流，竟亦不感疼痛。一九七七年，农历七月初一日上午十一时往生。往生前，预知时至，自说七月初一就要往生。及至初一，八点多钟，居士吃西瓜后，对在旁侍疾者言：‘你们赶快为我燃香，大士法驾到了。’并请人扶起，双手合掌，向南窗作礼，口称大士圣号。少顷复行卧倒，是时在旁侍疾者，皆厉声称扬圣号。居士说：‘请你们轻声，念得慢些，否则我要跟不上的。’其时，左右邻居都来观望，居士口角微动，面容如常。俱云：‘徐老太还在念佛呢！’殊不知居士已在大众念佛声中，安祥往生矣！世寿七十有一。</p>
<p><span style="color:#333399">李慧光<span lang="EN-US"></span></span></p>
<p>李慧光，江苏苏州人，住苏州河下塘四号，夫姓宋。生一子，甫二十即夭亡。居士痛念浊世无常，人生多苦，即长斋奉佛，皈依上海圆明讲堂圆瑛法师，法名慧光。后又皈依天台大德静权老人，及苏州比丘尼润田师。居士一生乐善好施，尤其恭敬出家二众。每天除早晚功课外，持诵法华，数十年来，从无一日间断。晚年环境较差，身体衰弱，但仍念佛不辍。居士习惯于刻苦耐劳，节省家用余钱，见有贫苦之人，即以布施。一九五九年春节前数日，略感不适。春节早晨，润田师登门相访。居士云：‘请你为我在佛像前供放水果。’又言：‘我在往生时，最好不要有人在旁，防其打扰。我自己会念佛。’正月初二日十一点零五分即往生。前一刻，居士谓侍疾者言：‘请你为我在佛前点一枝香。’言讫，即静卧不语。视之，已逝矣！殁后，各道友齐集念佛。历五昼夜，未断佛声。送往火化时，肤色红润，面现笑容。遗命将骨灰做成团子，投入西园放生池内，结水族缘。终年八十有二。</p>
<p><span style="color:#333399">杨彻年<span lang="EN-US"></span></span></p>
<p>杨彻年，陕西省扶风县西佐村人。夫姓赵。年二十四失偶，志守节孝于赵氏之门。善事翁姑，竭尽孝思。扶养夫弟之子女如己出。与诸姑娌和睦共处，约己任劳而不怨。与亲友邻里往来，温良恭谨而无争，人皆以贤善称之。氏性好清静，喜修善行。皈依良卿法师，师教修净业，遂长斋念佛，期生净土。精进修持，夙夜匪懈者三十余年。一九八○年十一月卧病，虽不能跪拜礼诵，仍静坐修观。腊月初旬沈屙渐愈，恢复礼诵如平时。但谓其家人曰：‘汝等勿以为我病好转，正月间决西行矣！’家人见其四体轻安，不太在意。其侄媳李凤霞，夙具善根，甚爱伯母，即请僧打七，为其伯母祈求消灾延寿。除夕之夜，方净坛起七，四众咸集。氏独自整衣物及储存，分赠亲友僧众，请为临终助念。众感而从之。翌年正月初五晚十一时许，氏忽请众休息，并谓明日六时决定西去。众益竭诚念佛。次日时针正指六时，即端身正坐，于念佛声中，泊然而寂。寿七十六。三小时后，头顶尚暖，四体柔软，状态安祥，宛如生前。氏往生后，家人有梦见人来门上张贴奖状者，有梦人持五色花献于其像前者。</p>
<p><span style="color:#333399">汤静修<span lang="EN-US"></span></span></p>
<p>汤氏雀郎，法名静修，住上海市崇明县城桥北仉家宅，以纺纱为务。婚后未生育，领养一子一女。子长大后，性情恶劣，对汤氏不尽孝道，百般虐待。汤氏皈依三宝，虔诚奉佛，每天必做早晚功课。在文革时期，宗教政策遭到破坏。此子多次把母亲汤氏功课本及念珠夺去，作为罪证，交与造反派，使汤氏备受折磨。汤氏戒杀茹素，此子却强逼其母食肉。汤氏不堪虐待，一度离家住进老人院。因院中不便茹素，仍复回家。汤氏在极端痛苦环境中，曾图自尽。或有劝之云：‘佛弟子不应自杀。自杀者，必充满□恨心，及其他许多烦恼，丧失念佛正念。不但不得往生净土，还将坠落恶道。要千忍百耐，坚持念佛，求生净土。’汤氏从其言，遂逆来顺受。在恶劣环境中，信心更加坚定。欣厌之念，更加恳切。茹素念佛，更加精进。一九八一年农历三月十四日，进午餐时还健康，及至傍晚，其女即发现汤氏已在小室中坐化。尤有奇特者，坐椅无靠背，汤氏竟挺身端坐，面色如生。年七十八。</p>
<p><span style="color:#333399">吴正果<span lang="EN-US"></span></span></p>
<p>吴正果，延陵吴公保和之三女也。年二十一，于归杜门。贫无居室，寄住同村吴氏家。而安之若素，曾不以己之出身豪富而稍有怨尤。居士虽居寒素，刻苦自励，克勤克俭，积分聚文。历十余载，终营住宅一所。移家时，房东不舍，泣以送。居士亦泣。尔后凡逢年节，必备礼慰问，不忘借住之情。居士一生，为人正直，心地善良，性情谦和，勤劳节俭，乐助好施。奉姑孝，教子严。处邻有道，口碑乡里。居士自幼仰慕三宝，四十岁起持长斋。六十八岁随子抬峰来江浦，住独峰，正式皈依三宝，法名正果。自此矢志四方，足不出户。日常劳作之外，唯以弥陀是念。年过九十，而精神聪明如常人。九十四岁犹生新牙三颗，斯亦异矣！一九八五年元月十日，因感风寒，下午七时微见不适。俄而平复，左胁而卧。至午夜十一时半，万籁俱寂，于助念声中安然而逝。次日更衣，四脚柔软，唇颊红润，面目如生。瞑目闭口，如在睡眠。三日入缸，圆七举火。荼毗得五色舍利花，青者二十余颗，黄者十几颗，绿者几块，赤者十几颗，白者大如枣一颗。见者皆赞叹，识者谓此乃往生之证也。居士生于一八九○年二月十五日，世寿九十四。圆彻法师颂云：</p>
<p>百年弹指即成空，噩耗惊传亦意中。</p>
<p>聊幸即生跻解脱，珠花舍利惠群蒙。</p>
<p><span style="color:#333399">蔡楚昂母<span lang="EN-US"></span></span></p>
<p>蔡楚昂居士之母，江苏镇江人。为人贤淑，生活艰苦朴素。楚昂居士十三岁即丧父，由母守节抚孤，教子成人。居士侍母至孝，遇母心不快，即长跪母前，直至母心愉快方起。蔡母本不懂佛法，至六十五岁时，经楚昂从旁申劝，并为解说佛法大意，才开始信佛念佛。年七十二，忽得病，卧床近十昼夜，饮食少进。楚昂为母请来许多道友，轮班念佛，经十昼夜。至第九日，蔡母忽张目开口说：‘我明天午时要往生西方了！’果然到次日午刻，安祥念佛而逝。逝后经过十多小时，头顶尚有余热。</p>
<p><span style="color:#333399">邬老太<span lang="EN-US"></span></span></p>
<p>邬老太，上海人，住长治路佛学会隔壁弄内。禀性仁慈，长斋念佛。临终前三年，学会诵法华经，日诵一卷；余时则念佛。后患腰病，不能起床，而诵经念佛不辍。其夫与女皆不信佛，嗤之以为妄。临终时，夫与女在侧，忽见观音菩萨现身。或见全身，或见半身。于是皆惊喜跪拜。老太见之曰：‘你们今天也信了！’言毕，瞑目而逝。</p>
<p><span style="color:#333399">韩叶氏<span lang="EN-US"></span></span></p>
<p>韩叶氏，浙江绍兴佛学会会长、韩华忠居士之夫人也。原籍萧山。三十多岁，即持斋奉佛。年四十，往南海普陀，皈依法雨寺净悟大师，并受五戒及八关斋戒。朝礼普陀凡五次，并曾朝礼天台国清寺。参加绍兴佛学会，经常到会念佛。临终前七日，梦见一位菩萨，手指放光，光中现阿弥陀佛像。七日后，合掌趺坐，念佛而逝。寿五十七。</p>
<p><span style="color:#333399">萧厚斋女<span lang="EN-US"></span></span></p>
<p>杭州萧厚斋居士，生一女（忘其名）。女生时，其母梦见一老妇，怀抱婴儿与之，且云是女孩。及长，聪明过人，喜弄翰墨，好写生作画。于佛法极为信仰，礼佛诵经，十分精进。年二十一岁，忽得病。久治不愈。其年农历二月十九日，观音菩萨耶诞节日往生。殁后异香满室，数日不散。</p>
<p><span style="color:#333399">陈依仁女<span lang="EN-US"></span></span></p>
<p>陈依仁居士之女（忘其名），从小持长斋，知念佛法门。年十九，自知往生时至，由其母邀集净友多人，念佛送其往生。当时女即言：‘已亲见阿弥陀佛，端坐合掌，正待示寂。’其时助念人中，有一比丘尼，频以手抚其顶，且令其母以银置其口中。（此乃当时风俗习惯。）其母正在念佛，摇手示意，而此尼仍呶呶不休。此时女忽厉声云：‘我西方去不成了！都是这位比丘尼害我的。我已亲见到佛来接引，我以右手紧牵住佛的衣袖，乘空向西而行。我虽跟佛去了，你们念佛，以及一切行动，我最明白清楚。该尼用手摸我头顶，又要我母亲把银放在我的嘴里。我一听到就不高兴。不料此心一动，阿弥陀佛就不见了。’其父陈依仁居士，闻言即云：‘这实在太可惜了，但还不妨事。你已有多年修持功德，可速加紧恭持圣号，必能如愿往生。’女闻父言，一心忏悔，继续念佛七日。至七期圆满，又见阿弥陀佛现前。即端坐合掌，在念佛声中含笑而逝。</p>
