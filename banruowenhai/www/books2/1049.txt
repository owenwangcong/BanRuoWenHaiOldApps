<p align="center" style="text-align:center"><b><span style="font-size:36.0pt;color:#FF6600">法华经讲演录</span></b></p>
<p align="center" style="text-align:center"><b><span style="font-size:36.0pt;color:#FF6600">（</span></b><b><span style="font-size:36.0pt;color:#FF6600">持品第十三</span></b><b><span style="font-size:36.0pt;color:#FF6600">）</span></b><b><span lang="EN-US" style="font-size:36.0pt;&quot;Times New Roman&quot;;color:#FF6600"></span></b></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p align="center" style="text-align:center"><span style="color:#003300">太虚大师讲述<span lang="EN-US"></span></span></p>
<p align="center" style="text-align:center"><span style="color:#003300">民国十年秋在北京<span lang="EN-US"></span></span></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p><span style="color:#333399">持品第十三<span lang="EN-US"></span></span></p>
<p>明一乘境之中，共有三章：第一章、正明权实三根得记，第二章、叹人美法劝募持行，均已释竟。以下第三章，为禀命舍权持行实法。谓禀佛之教命，舍弃权说而奉持实法也。释之者，即为持品。</p>
<p>持者、持于是经，使不忘失，不敝坏。如受持、读诵、书写、解说、供养、礼拜、恭敬、赞叹等皆是。品居第十三。以上各品，既明一乘境中之境、行、果，故即以此品为流通，亦劝募持行之旨也。</p>
<p><span style="color:#333399">丙三　禀命舍权持行实法<span lang="EN-US"></span></span></p>
<p><span style="color:#333399">丁一　二万菩萨请此方持<span lang="EN-US"></span></span></p>
<p><b><span style="color:teal">尔时、药王菩萨摩诃萨、及大乐说菩萨摩诃萨，与二万菩萨眷属俱，皆于佛前作是誓言：“惟愿世尊不以为虑！我等于佛灭后，当奉持读诵说此经典。<span lang="EN-US"></span></span></b></p>
<p>此方持，谓即于娑婆世界五浊恶世中奉持是经也。</p>
<p>此释誓请持经。药王与大乐说为二万菩萨之上首，以佛于前品历述浊世奉持是经之难，故今与诸菩萨众作誓持经，请佛勿以为虑。</p>
<p><b><span style="color:teal">“后恶世中生，善根转少，多增上慢，贪利供养，增不善根，远离解。<span lang="EN-US"></span></span></b></p>
<p>此释世多恶人。善根转少谓善根薄弱，以是故无远大志愿，得少为足，因起诸慢。又多贪著缘法上之利养，故不惟善根减少，并增长不善根，去解脱之大道乃愈益遥远。</p>
<p><b><span style="color:teal">“虽难可教化，我等当起大忍力，读诵此经，持说、书写、种种供养，不惜身命”。<span lang="EN-US"></span></span></b></p>
<p>此释不怖恶人。六恶之人虽难教化，然我等应以坚忍而益生起持经之力，于应摄受者而摄受之，于应折伏者而折伏之，不惜弃命持法。</p>
<p><span style="color:#333399">丁二　四类声闻请他方持<span lang="EN-US"></span></span></p>
<p><span style="color:#333399">戊一　前二众请持<span lang="EN-US"></span></span></p>
<p><b><span style="color:teal">尔时、众中五百阿罗汉得受记者白佛言：“世尊！我等亦自誓愿，于异国土广说此经”！复有学无学八千人得受记者，从座而起，合掌向佛作是誓言：“世尊！我等亦当于他国土广说此经。所以者何？是娑婆国中人多弊恶，怀增上慢，功德浅薄，嗔浊谄曲心不实故”。<span lang="EN-US"></span></span></b></p>
<p>异国土、他国土、均指娑婆国外之大千界而言。弊、坏也。恶、指贪、嗔、痴、慢、邪见浊等。希意导言为谄曲，口有心无为不实。五百阿罗汉及八千人等，虽已受佛记，然仍贪著安乐，怖畏生死，托净邦，远离秽土，盖由涅槃之习气未空，犹有分别法执。由是可知在本世界五浊恶世中，荷担如来之慧命，良非小心怯弱者所堪任此也。</p>
<p><span style="color:#333399">戊二　后二众请持<span lang="EN-US"></span></span></p>
<p><span style="color:#333399">己一　授记<span lang="EN-US"></span></span></p>
<p><span style="color:#333399">庚一　二类得记<span lang="EN-US"></span></span></p>
<p><b><span style="color:teal">尔时、佛姨母摩诃波阇波提比丘尼、与学无学比丘尼六千人俱，从座而起，一心合掌，瞻仰尊颜，目不暂舍。于时世尊告憍昙弥：“何故忧色而视如来？汝心将无谓我不说汝名，授阿耨多罗三藐三菩提记耶？憍昙弥！我先总说一切声闻皆已授记。今汝欲知记等，将来之世，当于六万八千亿诸佛法中为大法师，及六千学无学比丘尼俱法师。汝如是渐渐具菩萨道，当得作佛，号一切众生喜见如来，应供、正遍知、明行足、善逝、世间解、无上士调御丈夫、天人师、佛、世尊。憍昙弥！是一切众生喜见佛及六千菩萨转次授记，得阿耨多罗三藐三菩提”。<span lang="EN-US"></span></span></b></p>
<p>此释授姨母记。目不暂舍，希受佛记，求而未得之貌。憍昙弥、佛姨母姓也。</p>
<p><b><span style="color:teal">尔时、罗侯罗母耶输陀罗比丘尼，作是念：世尊于授记中独不说我名。佛告耶输陀罗：“汝于来世百千万亿诸佛法中，修菩萨行，为大法师，渐具佛道，于善国中当得作佛，号具足千万光相如来，应供、正遍知、明行足、善逝、世间解、无上士调御丈夫、天人师、佛、世尊。佛寿无量阿僧祇劫”。<span lang="EN-US"></span></span></b></p>
<p>此释授妻记。善国、谓清净国土。</p>
<p><span style="color:#333399">庚二　二类喜领<span lang="EN-US"></span></span></p>
<p><b><span style="color:teal">尔时、摩诃波阇波提比丘尼及耶输陀罗比丘尼，并其眷属，皆大欢喜，得未曾有，即于佛前而说偈言：“世尊导师，安隐天人，我等闻记，心安具足”。<span lang="EN-US"></span></span></b></p>
<p><span style="color:#333399">己二　持经<span lang="EN-US"></span></span></p>
<p><b><span style="color:teal">诸比丘尼说是偈已，白佛言：“世尊！我等亦能于他方国广宣此经”。<span lang="EN-US"></span></span></b></p>
<p>以上四类声闻，均愿他国持经，其怖畏娑婆之烦恼至矣。盖已味清净者，必不习于烦恼，故不易于浊恶世中行菩萨道。若向在烦恼场中即已能发大心，迨修行稍久，必可转烦恼为菩提，而其所得之功行疾速坚固，殆非性耽清净者所可及矣！</p>
<p><span style="color:#333399">丁三　八十万亿诸菩萨持<span lang="EN-US"></span></span></p>
<p><span style="color:#333399">戊一　长行<span lang="EN-US"></span></span></p>
<p><b><span style="color:teal">尔时、世尊视八十万亿那由他诸菩萨摩诃萨。是诸菩萨皆是阿惟越致，转不退法轮，得诸陀罗尼。即从座起，至于佛前，一心合掌而作是念：若世尊告敕我等持说此经者，当如佛教，广宣斯法。复作是念：佛今默然不见告敕，我当云何？时诸菩萨敬顺佛意，并欲自满本愿，便于佛前作师子吼而发誓言：“世尊！我等于如来灭后，周旋往反十方世界，能令众生书写此经，受持、读诵、解说其义、如法修行、正忆念，皆是佛之威力。惟愿世尊在于他方遥见守护”！<span lang="EN-US"></span></span></b></p>
<p>作师子吼而誓，谓以决定说及无怖畏之志而作誓言也。周旋往反于十方世界，显誓愿无穷尽。如法修行，即如妙法而行。正忆念，谓不杂邪见。他方、谓佛彼时所应化之他国土也。</p>
<p><span style="color:#333399">戊二　重颂<span lang="EN-US"></span></span></p>
<p><span style="color:#333399">己一　标当说<span lang="EN-US"></span></span></p>
<p><b><span style="color:teal">即时诸菩萨俱同发声而说偈言：“惟愿不为虑，于佛灭度后，恐怖恶世中，我等当广说。<span lang="EN-US"></span></span></b></p>
<p><span style="color:#333399">己二　广忍受<span lang="EN-US"></span></span></p>
<p><span style="color:#333399">庚一　打骂忍<span lang="EN-US"></span></span></p>
<p><b><span style="color:teal">“有诸无智人，恶口骂詈等，及加刀杖者，我等皆当忍。<span lang="EN-US"></span></span></b></p>
<p><span style="color:#333399">庚二　慢谤忍<span lang="EN-US"></span></span></p>
<p><b><span style="color:teal">“恶世中比丘，邪智心谄曲，未得谓为得，我慢心充满。<span lang="EN-US"></span></span></b></p>
<p>此一颂、颂恶比丘之慢相。</p>
<p><b><span style="color:teal">“或有阿练若，纳衣在空闲，自谓行真道，轻贱人间者。贪著利养故，与白衣说法，为世所恭敬，如六通罗汉。是人怀恶心，常念世俗事，假名阿练若，好出我等过。<span lang="EN-US"></span></span></b></p>
<p>此三颂、颂恶比丘之假行。阿练若、村落闲寂之处。纳衣、行头陀行者之衲衣。人间者、指不居阿练若而与世往来之人。贪著利养下四句，义可两释：一、即诸</p>
<p>菩萨谓此恶人贪著利养，妄拟罗汉。一、即指恶人所轻贱之人，贪著利养，妄拟罗汉，其义均通。好出我等过，谓搜寻诸持轻者之过失。</p>
<p><b><span style="color:teal">“而作如是言：此诸比丘等，为贪利养故，说外道论义，自作此经典，诳惑世间人，为求名闻故，分别于是轻。常在大众中，欲毁我等故，向国王、大臣、婆罗门、居士、及余比丘众，诽谤说我恶，谓是邪见人，说外道论义。<span lang="EN-US"></span></span></b></p>
<p>此颂恶人诽谤之词。恶人无智，不解经义，故谓持是经者为邪见，为外道论议也。</p>
<p><b><span style="color:teal">“我等敬佛故，悉忍是诸恶，为斯所轻言：汝等皆是佛。如此轻慢言，皆当忍受之。<span lang="EN-US"></span></span></b></p>
<p>此颂诽谤能忍。汝等皆是佛五字，即恶人轻侮之词。谓汝既通斯妙法，汝等岂非即是佛乎？诸菩萨以敬佛重轻之故，悉皆忍受。</p>
<p><span style="color:#333399">庚三　毁辱忍<span lang="EN-US"></span></span></p>
<p><b><span style="color:teal">“浊劫恶世中多有诸恐怖，恶鬼入其身，骂詈毁辱我。我等敬信佛，当著忍辱铠，为说是经故，忍此诸难事。我不爱身命，但惜无上道，我等于来世，护持佛所嘱。<span lang="EN-US"></span></span></b></p>
<p>恶鬼入身，喻恶人狂詈如中魔鬼也。</p>
<p><span style="color:#333399">庚四　默摈忍<span lang="EN-US"></span></span></p>
<p><b><span style="color:teal">“世尊自当知，浊世恶比丘，不知佛方便，随宜所说法，恶口而颦蹙，数数见摈出，远离于塔寺。如是等众恶，念佛告敕故，皆当忍是事。<span lang="EN-US"></span></span></b></p>
<p>恶人不知佛所说法，为随顺众生机宜而说，而反以为外道，故恶口颦蹙而横加摈斥也。</p>
<p><span style="color:#333399">己三　结持经<span lang="EN-US"></span></span></p>
<p><b><span style="color:teal">“诸聚落、城邑，其有求法者，我皆到其所，说佛所嘱法。我是世尊使，处众无所畏，我当善说法，愿佛安隐住。我于世尊前，诸来十方佛，发如是誓言，佛自知我心”。<span lang="EN-US"></span></span></b></p>
<p>此二颂颂劝持，一颂结成。</p>
