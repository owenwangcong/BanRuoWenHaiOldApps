<p align="center" style="text-align:center"><b><span style="font-size:36.0pt;color:#FF6600">佛教各宗大意二辑第一种<span lang="EN-US"></span></span></b></p>
<p align="center" style="text-align:center"><b><span style="font-size:36.0pt;color:#FF6600">—</span></b><b><span style="font-size:36.0pt;color:#FF6600">成实宗大意</span></b><b><span lang="EN-US" style="font-size:36.0pt;color:#FF6600"></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300">黄忏华居士编述</span><span lang="EN-US" style="color:#003300"></span></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span lang="EN-US"><a href="#a01">第一篇 绪论</a></span></p>
<p align="center" style="text-align:center"><span lang="EN-US"><a href="#a02">第二篇 此宗之教义</a></span></p>
<p align="center" style="text-align:center"><span lang="EN-US">&nbsp;</span></p>
<p><a name="a01"></a><span style="color:#333399">成实宗大意<span lang="EN-US"></span></span></p>
<p><font color="#333399">第一篇<span>&nbsp; </span>绪论</font></p>
<p><font color="#333399">第一章 &nbsp;此宗之名称及其略史</font><span lang="EN-US"></span></p>
<p>此宗以成实论为所依之教典，故名成实宗。佛灭度后九百年时，中印度有诃梨跋摩（译云师子铠）者，初学于数论外道，后遇萨婆多宗（但西域记云经部）鸠摩罗陀闻佛教之妙理，遂舍僧去佉学，人罗陀门，时罗陀所弘者，迦多衍尼子之教义。跋摩慨其所释，近在名相，浮繁支离，失佛教之源旨。遂徙辙僧祇，大小兼学，简取诸部之长，造成实论。鸠摩罗什，于姚秦弘始十三年，译出此论，且弘讲之。其门下采承师说，制造章疏，自是讲习颇盛，与大乘之三论宗，同为中国最早所成之宗派。自东晋之末叶，至唐初，二百余年，成实宗之教义，风靡一世，隋唐以后，遂归寂落，长为三论附庸。</p>
<p><font color="#333399">第二章<span>&nbsp; </span>此宗之部属</font></p>
<p>关于此宗之部属，有异说。诃梨跋摩，采小乘诸部中最胜之教义，立此宗，故所依本部，或云多闻；如真谛疏云：所弘之教，深于大众，过旧所闻，故名多闻也。成实论即从此部出，故参涉大乘义，或云经部；如慧恺旧俱金序云：成实乃以经部驳斥余师。或云探大释小；如三论玄义云：有人云探大乘义，以释小乘，具含大小，或云昙无德部；如大乘义章云：成实宗计，多相似昙无德部，或云取小乘诸部长，乃至或云化地部，又罗什天台嘉祥，并判此论为小乘。梁三大法师，并云大乘。道宣元照，并云教是小乘，义兼大乘。然由玄窥基考定，属末经量部。</p>
<p><font color="#333399">第三章<span>&nbsp; </span>成实论大纲</font></p>
<p><span style="color:#333399">（第一）名义<span lang="EN-US"></span></span></p>
<p>言成实者，俱舍唯论人空，此论谈诸法皆空，释成佛一代所说经律三藏中真实义，故名成实；如初具足品云：知佛法第一，说亦得乐果，欲令法九住，不为名闻故，广习诸异论，遍知智者意，欲造斯实论，唯一切智知，诸比丘异论，种种佛皆听，故我欲正论，三藏中实义，于是说论。所言实义者，四谛也；如色相品云：问曰，汝先言当说成实论，今当说何者为实。实名四谛，谓苦，苦因，苦灭，灭道，乃至为成是法，故造斯论。佛虽自成此法，为度众生故，处处散说；又佛略说法藏有八万四干，是中有四依八因，是义或舍而不说，或有略说，我今欲次第撰集，令义明了，故说。</p>
<p><span style="color:#333399">（第二）内容<span lang="EN-US"></span></span></p>
<p>此论总有二百二品，分为五聚。一发聚，此为全论之序分，有佛宝论初具足品等三十五品。二苦谛聚，分论色识想受行五阴，有色相品等五十九品。三集谛聚，分论业烦恼，有业相品等四十六品。四灭谛聚，论灭三种心，有立假名品等十四品。五道谛聚，分论定智，有定因品等四十八品。</p>
<p><span style="color:#333399">（第三）疏释<span lang="EN-US"></span></span></p>
<p>罗什三藏译出此论后，震旦诸师，多造章疏，见于高僧传，然皆散佚不传；其为他宗之典籍而足资研究此论之参考者，则有净影慧远之大乘义章，维摩经义记，十地经论疏，及吉藏之大乘玄论，三论玄义，中百十二门三疏，而尤以大乘义章为最。</p>
<p><font color="#333399"><a name="a02"></a>第二篇<span>&nbsp; </span>此宗之教义</font></p>
<p><font color="#333399">第一章<span>&nbsp; </span>真俗二谛</font></p>
<p>此宗之教义，与三论相近，其观察宇宙万有，立世界第一义二门，即真俗二谛；如论门品云：论有二门，一世界门，二第一义门，然成实论中，有二种真俗二谛；如立假名云：佛说二谛，真谛俗谛。真谛，谓色等法及涅槃。俗谛，谓但假名，无有自体。如色等因缘成瓶，五缘因缘成人。是为第一种二谛；又灭法心品云：当知第一义故，诸行皆无。但以世谛故，有诸行。是为第二种二谛。于第一种二谛，俗谛唯一，即四大五根及人我等假名。真谛有二，即五阴等法及涅槃。此顺有部宗之假说，非此宗之实义，于第二种二谛。真谛唯一，即涅槃。俗谛有二，即五阴及极微等。此此宗之实义也。兹列表如下：</p>
<p><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>┌俗谛…………四大五根及人我等…假名有……………………假名心</p>
<p>第一种二谛┤</p>
<p><span>&nbsp;&nbsp;&nbsp;&nbsp;&nbsp;&nbsp; </span>&nbsp;&nbsp;&nbsp;└真谛─┬──┐</p>
<p><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>┌世谛…┼……五阴及极微等………实法有………………………法心</p>
<p>第二种二谛┤<span>&nbsp;&nbsp;&nbsp;&nbsp;&nbsp; </span>└──┐&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ┌假名空&nbsp; ┐</p>
<p><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>└第一义谛……涅槃…………………真实空┤非真实有├………心空</p>
<p><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>└真实空&nbsp; ┘</p>
<p>依俗谛，即世界门，不唯诸法得说为有，即有部宗所破人我，亦得说为有。如论门品云，以世界门故说有我；如经中说：我常自防护，为善自得善，为恶自得恶；又经中说：心识是常，又言长夜修心，死得上生，乃至又说某众生生某处等，如是皆以世界门说；但此所谓我，非外道等所执常一主宰之实我，而假名之假我也；如无我品云：论者言，犊子道人说有我，余者说无。问曰，何者为实。答曰，实无我法，所以者何，如经中佛语比丘，但以名字，但假施设，但以有用，故名为我。以但名字等故，知无真实。又云：圣人但随俗故，说言有我，又于有我无我品，往复问答，论明我但假名，非真实有。如云：是故假名为我，非真实也。又云：是故当知五阴和合，假名为我，非实有也。由来一切几夫，随逐假名，谓为有我，坚执不舍，以是流转三界，永无脱期，故欲导之入第一义门，则必先被实我，莫若以假我，成实于此，举以楔出楔为喻。如是，成实于世界门，立假我。更细考之，则成实之世界门，有假有实有二段，即一切诸法，以我等所见言之，则森然罗列，各异其形，各有其体，然此诸法，乃因缘和合所成，无有实体。非有而有，故名之为假有。假有三种，一因成假，二相续假，三相待假。因缘和合，假有诸法，名因成假。前后接连，假有诸法，名相续假。彼此随待，假有诸法，名相待假。今当彼因成假，从而目如是之假法为实有生种种迷妄烦恼之能缘心，亦是假心，即假名心；如众木和合成林，五阴和合成人，非有其实体，而常人目之为实有，此第一段也。次诸法乃因缘和合所成，故为假有。然和合而成此诸法之众缘，与诸法较，则为实有。从而悟知诸法为假有唯和合而成此诸法之众缘为实有之能缘心，方可以谓之实心，即法心。如悟知林虽假有，而众木实有，身虽假有，而五阴实有，此第二段也。如上所述，成实于第一段，立假名有，于第二段，说实法有，然此皆世界门之观察。次于第三段，明真实空，始为第一义门之观察，即此和合而成诸法之众缘，更细检之，则亦唯较诸法为实有，非必有其实体，且就五阴言之：第一色阴，此为五根所成，五根为四大所成。然此四大，非实有，不过色香味触所成，此宗意。四尘是实，四大五根假，揽尘成大，大成根故，是故四大假有，色香味触实有。次识想受行四阴，此皆心之差别，是故唯心王实有，心数皆假有，即不过众木较森林五阴较身体为实有，而众木五阴；亦不外因缘假名法，更就其目为实有之心王并色香味触分析之，则亦必归于真空。如林自木成，木自根成，根又自四大四尘成，渐次分析，终归于空，从而悟知诸法为真空之能缘心，亦可以谓之空心，如是于万有上，立假有实有真空故，于心上，亦立假心法心空心三。</p>
<p>成实于世界门，以假有实有，为引众生入第一义之方便。更于第一义门，说假名空非真实有，使遂达真实空之第一义谛。复于假名品述此二门之关系曰，问曰，若第一谛中无此，世谛何用说耶。答曰，世间众生，受用世谛。何以知之，如说画火，人亦信受。诸佛贤圣，欲令世间离假名故，以世谛说；如经中佛说，我不与世间诤，世间与我诤，以智者无所诤故，又上古时人，欲用物故，万物生时，为立名字，所谓瓶等。若真是法，则不可得用，故说世谛，又若说二谛，则佛法清净。以第一义故，智者不胜。以世谛故，愚者不诤，乃至又世谛者，是诸佛教化根本，谓布施持戒，报生善处。若以此法调柔其心，堪受道教，然后为说第一义谛。如是佛法，初不顿深，犹如大海，渐转渐深，故说世谛，乃至如佛念言，罗侯罗比丘，今能成就得道智慧，当为说实法；譬如痈熟，坏之则易，生则难破，如是以世谛智令心调柔，然后当以第一智坏，此即诃梨跋摩论师设世界第一义二门命意所在也。</p>
<p><font color="#333399">第二章<span>&nbsp; </span>人法二空</font></p>
<p>此宗依第一义明人法二空故论中立空无我二种观，以观二空；如圣行品云：有二行，空行无我行。于五阴中不见众生，是名空行。见五阴亦无，是无我行；又减法心品云：又二种观。空观无我观。空观者，不见假名众生，如人见瓶，以无水故空，如是见五阴中无人故空，若不见法，是名无我。空观者，人空观也。瓶譬五阴。水喻实我。如瓶中无水，名曰空瓶。五阴中无人我，故名为空。无我观者。法空观也。如瓶体性无实五阴诸法，非真实有，是故不唯人我空。即五阴亦复如幻如化；故灭法心品又云：五阴实无，以世谛故有。所以者何，佛说诸行尽皆如幻如化，以世谛故有，非实有也。又经中说第一义空，此义以第一义谛故空，非世谛放空。第一义者，所谓色空无所有，乃至识空无所有，是故若人观色等法空，是名见第一义空；又引水沬经云：又水沫经中，佛说若人见水聚沫，谛观察之，如非真实。比丘亦尔，若正观色阴，即知虚诳无牢无坚败坏之相。观受如泡，想如野马，行如芭蕉，识如幻，亦复如是，此中五喻，皆示空义，所以者何，眼见水沬，消时还无，泡等亦尔，故知诸阴非真实有。</p>
<p><font color="#333399">第三章<span>&nbsp; </span>苦谛义</font></p>
<p>成实论之主旨，如前所述，在释成如来所说三藏中实义。所谓实义，即若集灭道四谛，然所谓四谛，摄一苦中。苦者，流转之现象也，流转之现象也，流转之表章也。故论中于余三谛，亦皆冠以苦字，谓集为苦因，灭为苦灭，道为苦灭道；如色相品云：五受除是苦，诸业及烦恼是苦因，苦尽是苦灭，八圣道是苦灭道。四谛品言苦谛所摄，有三界四识处、四生、四食、六道、六界、六触、七识处、八法、九众生居、五阴、十二入、十八界、十二因缘、二十二根等法。色相品独言五受除是苦者，以此为受身因缘，身为众苦之聚故。成实法中，阴起前后，不得一时，心识之起，必托六根，于中五识，依五色根，意识一种，依于意根，从多为论，识依色生，故先明色，第二明识。色有三种，一者四大，谓地水火风。二四大所因成法。谓色香味触四尘。三因四大所成法，谓眼等五根。是等相触，故有声生。四尘唯能造，造于四大。四大是假名色，色等集会，坚多名地，湿多名水，热多名火，轻动多名风故。因此四大，成眼等五根，是故五根唯所造，四大通二。因四大成色，不可见有对，是名为眼。但缘色，不缘余。但为眼识所依。不为余所依。但识能知，非根能知，乃至身根，亦复如是。色谓青黄赤白黑。香有二种，一成质香。即树香等。二缘生香，依彼香质，缘生香气，离质而去，如香熏衣。令衣有香，如香熏麻，令油有香，如风经过香树而来，风中有香，或复孤游。更无所成。味谓甜酢碱辛苦淡等。触有三十九种。坚软、轻重、强弱、冷热、涩滑、强濯等十二种。是其外触。猗乐、疲极不疲极、若病若差、身利身钝、懒重迷闷、瞪朦。疼痹、吨呻、饥渴、饱满、嗜乐不嗜乐懵等二十七种，是其内触。色但为眼识所缘，不为余所缘，乃至味触，亦复如是。四大相击，便有声发，是故声唯所造。次明识阴，所言识者，谓能缘心。依色生识，能取前色是名识阴。心与数法，一体义分，如道品中一念，而有念处、念根、念力、念觉、正念等五种别名。以心差别故，有名为受有名为想等。但是一心，无别心数。次明想阴，于识所缘，分别取男女怨亲等相，而实无此等诸法。但取假法，故名为想。次明受阴，于取相法，领纳违顺非违非顺，是为苦、乐、不苦不乐三受。损恼身心，名为苦受。增益身心，名为乐受。非损非益，名不苦不乐。然有部实有乐受，经部则三受皆苦，即一苦受，以时差别故，有名为乐有名为苦等；如辩三受品云：能恼害者，则名为苦。既恼害已，更求异苦以遮先苦，以愿求故大苦暂息，尔时名乐。忧喜不了，不愿不求，尔时名为不苦不乐。次明行阴，于所受法起贪嗔等，是名行阴；如思品云：经中说思是行阴。问曰，何等为思，答曰，愿求为思，从贪生求，求即是思，作起行相，故名为思，成实法中，心法无量，除识想受，自余一切，皆行阴摄；如是述五阴竟，当知此五阴皆苦；如行苦品云：如经中说，色是苦，受想行识是苦。若色生时，当知即是老病死等诸衰恼生。受想行识，亦复如是，更以多因缘明一切世界，从大地狱，上至有顶，皆是苦相。何以故，或从彼刀仗等缘逼而生恼，或从己身命财亲戚之类离坏生恼，或缘行生厌厌行生恼故。由来我等众生，无始以来，轮回三界六道，受诸苦恼，皆由于真苦中生乐想故，如痴蛾投火，于生死中：常被漂溺。若见诸世间一切皆苦，心不贪著，则得厌离。是故成实先明一切皆苦，次于苦想品，述修苦想之利曰，若法浸恼，是名为苦。是苦三种，苦苦、坏苦、行苦。现在实苦，谓刀仗等，是名苦苦。若爱别离时，所有苦生，谓妻子等，是名坏苦。若得空无我心，知有为法皆能侵恼，是名行苦。随此苦心，名为苦想。问曰，若修苦想，得何等利。答曰，是苦想，有厌离果。所以者何，修苦想者，无依贪喜。无此喜故，则无有爱。又行者若能知法是苦，则不受诸行。若法虽无常无我，不能生苦，则终不舍。以苦故舍，以舍苦故，于苦得脱；又一切众生最所怖畏，所谓是苦，若少壮老年贤愚贵贱，知此苦相，皆生厌离（中略）。又极愚痴处，谓于苦中而生乐想，以此想故，一切众生，往来生死，心识恼乱，若得苦想，则得解脱（中略）。是故当观世间一切皆苦，生厌离心，不受诸法，则得解脱。</p>
<p><font color="#333399">第四章<span>&nbsp; </span>集谛义</font></p>
<p>既明苦果，次究苦果所以产生之原因。产生苦果之原因，为业及烦恼。此业及烦恼，是后身因缘，故名之本集谛。业为正集，烦恼缘集；如无明品云：从无明生贪等烦恼，从烦恼起不善业，从业受身，受身因缘，得种种衰恼。所言业者，成实法中，余处生时，能有损益，名之为业。相续之中，后起异前，名余处生。此有思与思己二种。思业，即是意业。若决定杀众生等不善意是。从意生业，谓之思已业，此有从思集业及身口业三种。故开此二业，更为意业、身业、语业三种。色形聚集，名之为身。起说之门，说之为口。伺缘名意，依斯起作，故名身业乃至意业。身业有三，一善，二不善，三无记。礼拜等法，谓之善。杀生等法，谓之不善。断草等法，谓之无记，乃至意业亦如是。此三业中，意业最重，胜身口业，一切身口，由意成故。业是受身亲因，业有无量差别，故受种种身。</p>
<p>已说正集之诸业，次说缘集之烦恼。成实于烦恼论中，明十使烦恼，及随烦恼，十烦恼大地法等。一切烦恼，多十使所摄。十使者，贪、恚、痴、疑、憍慢、及身见、边见、邪见、见取、戒取。成实名能令生死相续之心行曰垢，垢即烦恼之谓。贪恚痴等，垢心之差别也修集此垢心乃至垢心生时，皆名为使。所言使者，意谓习癖，生死相续中，常随众生，如乳母常随小儿，如疟病鼠毒未脱，如热铁黑相，如种中芽，如债未还，次第相续增长，故名为使。所言贪者，于境染爱，名之为贪。依成实，多欲恶欲，悭著憍逸，如是一切，皆是贪使。所言嗔者，违境忿怒，故名为嗔。依成实，忿恚恼恨，嫉杀害，狠戾专执，不忍不悦不调等事，皆是嗔使。言无明者，依成实，邪心分别，无正慧明，故口无明；如无明品云：随逐假名，名为无明。如凡夫随我音声，生我心，是即无明。贪嗔无明，是生死根本，憍慢亦然。所言慢者，以邪心自高，名之为慢。此有大慢慢慢我慢增上慢等。所言疑者，于解脱善不善三宝等实法中，心不决定，生有无等疑，名之为疑。若于树杌等生疑，则非烦恼。言身见者，五阴名身，于五阴中生我心，取执分明，名为身见。言边见者，偏于诸法或断或常之一边，名为边见。如计一切法常或一切法断，一切法有或一切法无，身与神异身灭神在，或身与神一身灭神亡，又死后还作，或死后不作等，皆名边见。言邪见者，谓于四谛三宝等法，生无心。谬执乖正，故名邪见。五见皆邪，此见重故，偏名为邪。言见取者，于非实事中，生但是事实余皆妄语之决定心，及于非胜法中，生胜想，皆名见取。言戒取者，取洗浴等戒，以为圣道，说为能净，故云戒取。</p>
<p>次随烦恼。有、睡眠、掉、悔、、诳、无惭、无愧、放逸、诈、罗波那（现奇特为利养故，口悦人意，名罗波那）、现相（欲得他物，表欲得相，如言此物好等，名为现相）、激切（若为呰毁此人故。称赞余人。名为激切）、以利求利（若以施求施。言是施物从某边得。如是等名以利求利）、单致利（若人有喜睡病。名单致利）、不喜、频申、初不调（若人不知调适饮食多少，名初不调）、退心、不敬肃、乐恶友等二十一种。如是等法，从烦恼生，故名随烦恼。</p>
<p>次十烦恼大地法。所谓不信、懈怠、忘忆、散心、无明、邪方便、邪念、邪解、戏掉、放逸等。</p>
<p>从业有身。是业从烦恼生。故烦恼为受身疏缘。然一切烦恼，皆从无明生。如前所述，随逐假名，名为无明。假名有因和合假名，法假名，二种。大乘义章言，于事分齐。揽别成总。以细成粗，名因和合假。揽别成总，如阴成人。以细成粗，如以细色成粗色等。于法分齐，无常苦空无我等义，同体相成。名法和合假。心亦有二种，缘因和合假名之有为缘心，名痴心亦名想受。缘法假名之无为缘心，名智心，亦名慧受；如智相品云：心有二种，痴心智心。缘假名法，是名痴心。若但缘法，谓空无我，是名智心。凡夫如实不知空无我故，常随假名，于五阴中妄计有人，生贪等烦恼。从烦恼生业，随业有身，身为苦本，是故无明是十二因缘根本，不知此者，或言身如草木自然而生，或言万物是大自在等诸天所生，或言微尘和合故生。</p>
<p><font color="#333399">第五章<span>&nbsp; </span>灭谛义</font></p>
<p>成实以灭为第一义谛，故以见灭为见圣谛，而以见灭谛为得圣道；如见一谛品云：以一谛得道，所谓为灭。所言灭者，即灭三心。三心者如前所述，成实于所缘境上，立假有实有真空，更于能缘心上，立假心、法心、空心三者，于实无众生中，说言实有，名假名心。有实五阴心，名为法心。若缘涅槃，是名空心；如大乘义章言：因和合中，取立定性，是迷假心。法和合中，取立定性，是迷实心。无漏之慧，是其空心。灭者，先于闻思位中，以多闻因缘智或思惟因缘智灭．假名心。闻思智者，成实名真慧为智，即闻慧思慧也。从他闻法，名闻慧。闻法思惟意趣，名思慧。于闻思慧中，观诸法从众缘生。但假名字，实无我无我所，则假心灭；如后五定具品云：行者闻法，知阴界入等，但众法和合，中无我故，则破假名。成实虽破三心，正义在破假名，故苦集谛中详信解事，次于四善根位中，以空智灭法心。空智者，空无我智，修慧也。闻法思惟义趣已，随法行，得如实现前知见，名修慧。于修慧中，见色空无所有，乃至识空无所有，则法心灭；如灭法心品云：善修空智，见五阴空，法心则灭。后于灭尽定或无余涅槃位中，以重空义井灭空心。达真空无相；如三三昧品云：以空见五阴空，更以一空能空此空，是名空空，即常人皆在第一假心之地位，发我想，生种种烦恼业，故不可不证第一重二谛理，进而发第二实心，以灭假心。得此实心，则我想止，烦恼不生，此迦多衍尼子一派所期也。然诃梨跋摩，不以此实心为终极。故不可不更证第二重二谛理，进而发第三空心，以灭实心，既灭实心，并灭空心。三心都灭，则具足无我，人离言绝相之真空。诸业烦恼无依处故，永不复起。如是灭三心故，一切诸法皆空，唯归一灭谛；如二三昧品云：圣正三昧者，若入法位，能证灭谛，则名圣正。何以知之，如长老比丘说，以定修心，因慧能遮烦恼。以慧修心，因定能遮烦恼。以定慧修心，因性得解脱，性谓断性、离性、灭性；又若定慧一时具足，故名圣正，如以定慧得解脱，名俱解脱，然所谓灭谛者，涅槃之异名也；如五智品云：问曰，涅槃非实有耶。答曰，阴灭无余，故称涅槃，是中何所有耶。问曰，实有涅槃，何以知之，灭谛名涅槃，苦等诸谛实有故，涅槃亦应实有（中略）。答曰，若离诸阴更有异法名涅槃者，则不应名诸阴尽减以为涅槃，又若有涅槃，应说其体，何者是耶，又缘涅槃定名曰无相。若法相犹存者，何名无相。如是灭谛即涅槃，而涅槃又无之异名也；如百论疏释成实五智品中五阴法无名为槃一段文云：成论文破之，汝经涅槃名无相，若是有者，当有相。又衣坏（成实作衣尽）名无衣，应别有无衣之法是有。成论小乘涅槃，是惑无处，无别有法。不当三性，从善因得，故名为善。数人破云：若涅槃是无，应无涅槃。成论答曰，非无涅槃，但涅槃是无法。</p>
<p>次成实分得此涅槃果之阶位为二十七贤圣，略为四行四得。四行者，行须陀洹，行斯陀含，行阿那含，行阿罗汉也。四得者须陀洹斯陀含阿那含阿罗汉也。行就因言，得就果言。</p>
<p><font color="#333399">第六章<span>&nbsp; </span>道谛义</font></p>
<p>次言通至灭谛之道谛，即三十七助菩提法，所谓四念处，四正勤、四如意足、五根、五力、七菩提分、八圣道分。成实于四谛品中，言三十七助菩提法，至定因品，但言八直圣道；又略为二，一定及定具，二智。八直圣道者，正见、正思惟、正精进、正语、正业、正命、正念、忆定也。此八正道，通故名道，离邪曰正。闻正法生慧，能信五阴无常等，曰正见。若此慧从自正正念生，曰正思惟。以此正思惟断诸垢法，修集净法，勤发精进，曰正精进。从此渐次出家受戒，得正语、正业、正命三道分。此三成实未释，兹取大乘义章三释中一义以补之，即离贪嗔痴三毒所起口业，名为正语。远离三毒所起身业，名为正业。离四邪命，名为正命。言四邪命者，如龙树说，一离下口食，谓不种殖，合和诸药，治生贩卖，以求活命。二离仰口食，谓不占相日月星宿吉凶等事，而求活命。三离方口食，谓不谄媚豪势贵胜，通致使命，巧言多求，而自活命。四离维口食，谓不习学种种咒术，卜筮吉凶，昼师泥作，诸伎艺等，而自养活。从此正戒，次成念处及诸禅定。从念生慧，观于身等名为念处。心住一处，名为禅定。因此念定，得真智慧，所谓如实智，即空智也。一说此八种中，正语正业正命为戒学，正念正定为定学，正见正思为慧学，精进常遍三学。如成实说，出家求道，先须受戒，是故先明正语正业及与正命。由戒心住，故次明其正念正定。由定发慧，慧有粗妙二种。粗者，闻慧思慧，说为正思。妙者，修慧，说为正见。精进常偏一切处行。如是，一心勤修诸定，生正智慧，灭三心，入无余涅槃；如四十四智品云：八圣道中，正智为上，是正智果，所谓涅槃。</p>
