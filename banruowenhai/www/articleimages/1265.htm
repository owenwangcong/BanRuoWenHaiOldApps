
<html>
<head>
<meta http-equiv=Content-Type content="text/html; charset=gb2312">
<link rel=Edit-Time-Data href="./1265.files/editdata.mso">
<title>学佛行仪</title>
<style><!--
.Normal
	{margin:0cm;
	margin-bottom:.0001pt;
	font-size:12.0pt;
	}
.MsoPlainText
	{margin:0cm;
	margin-bottom:.0001pt;
	font-size:12.0pt;
	}
-->
</style>
<link rel="stylesheet" href="../books/book.css">
</head>
<body lang=ZH-TW link=blue vlink=purple background="../books/textbackground.jpg" bgcolor="#ffffff" class="Normal">
<div class=book style='layout-grid:18.0pt'> 
  <p class=MsoPlainText align=center style='text-align:center'><b><span
style='font-size:36.0pt;color:#FF6600'>学佛行仪<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>善因法师述<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a01">敬佛第一</a></span></p>
  <p class=MsoPlainText align=center style='text-align:center'><span lang=EN-US><a
href="#a02">敬法第二</a></span></p>
  <p class=MsoPlainText align=center style='text-align:center'><span lang=EN-US><a
href="#a03">敬僧第三</a></span></p>
  <p class=MsoPlainText align=center style='text-align:center'><span lang=EN-US><a
href="#a04">居庵第四</a></span></p>
  <p class=MsoPlainText align=center style='text-align:center'><span lang=EN-US><a
href="#a05">事师第五</a></span></p>
  <p class=MsoPlainText align=center style='text-align:center'><span lang=EN-US><a
href="#a06">事亲第六</a></span></p>
  <p class=MsoPlainText align=center style='text-align:center'><span lang=EN-US><a
href="#a07">居家第七</a></span></p>
  <p class=MsoPlainText align=center style='text-align:center'><span lang=EN-US><a
href="#a08">待客第八</a></span></p>
  <p class=MsoPlainText align=center style='text-align:center'><span lang=EN-US><a
href="#a09">读书第九</a></span></p>
  <p class=MsoPlainText align=center style='text-align:center'><span lang=EN-US><a
href="#a10">为官第十</a></span></p>
  <p class=MsoPlainText align=center style='text-align:center'><span lang=EN-US><a
href="#a11">经商第十一</a></span></p>
  <p class=MsoPlainText align=center style='text-align:center'><span lang=EN-US><a
href="#a12">务农第十二</a></span></p>
  <p class=MsoPlainText align=center style='text-align:center'><span lang=EN-US><a
href="#a13">司工第十三</a></span></p>
  <p class=MsoPlainText align=center style='text-align:center'><span lang=EN-US><a
href="#a14">作务第十四</a></span></p>
  <p class=MsoPlainText align=center style='text-align:center'><span lang=EN-US><a
href="#a15">礼诵第十五</a></span></p>
  <p class=MsoPlainText align=center style='text-align:center'><span lang=EN-US><a
href="#a16">坐禅第十六</a></span></p>
  <p class=MsoPlainText align=center style='text-align:center'><span lang=EN-US><a
href="#a17">受食第十七</a></span></p>
  <p class=MsoPlainText align=center style='text-align:center'><span lang=EN-US><a
href="#a18">睡眠第十八</a></span></p>
  <p class=MsoPlainText align=center style='text-align:center'><span lang=EN-US><a
href="#a19">入众第十九</a></span></p>
  <p class=MsoPlainText align=center style='text-align:center'><span lang=EN-US><a
href="#a20">看病第二十</a></span></p>
  <p class=MsoPlainText align=center style='text-align:center'><span lang=EN-US><a
href="#a21">寂居第二十一</a></span></p>
  <p class=MsoPlainText align=center style='text-align:center'><span lang=EN-US><a
href="#a22">出外第二十二</a></span></p>
  <p class=MsoPlainText align=center style='text-align:center'><span lang=EN-US><a
href="#a23">务丧第二十三</a></span></p>
  <p class=MsoPlainText align=center style='text-align:center'><span lang=EN-US><a
href="#a24">住禅堂等第二十四</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>昔莲池大师于律藏中集诸要义，著威仪门二十四章，以便学者易于记忆，简而易持，久之相习成性，则于戒律，必无瑕疵矣！无如今世沙门，弊习尤多，有非斯篇所能尽及者。又近时一班新进居士，发心虽猛，而于行仪，多未合法。夫学佛乃超凡入圣之事业，有一分恭敬，即有一分道德。若行仪未审，而能自修有得，深入佛道者，盖未之见。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>是以不揣固陋，择其日用所必需者，重述二十四章，曰学佛行仪。凡比丘、沙弥、居士及女尼等，皆可习而行之。惟其中有可共习者，有不可共习者，R恐文繁故未类别。但于每章首句点出之，望诸同志，各自分别习行可也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>【敬佛第一】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士，<span style='font-size:10.0pt;'>女尼亦在内，以下例此。</span>见佛像时，无论塑像画像，皆应整衣礼拜，最少亦须问讯即作揖或合掌。若在佛殿经堂见佛像，则必须礼拜。拜时当默念偈云：‘天上天下无如佛，十方世界亦无比，世间所有我尽见，一切无有如佛者。・娃日・斛（ㄏㄨㄥA）。<span
style='font-size:10.0pt;'>三遍</span>’<span
style='font-size:10.0pt;'>凡偈文只念一遍，凡咒语须念三遍。以下例此。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡入佛殿经堂，不得携带器物，除佛经像及供佛物。入内不得东西顾视，必于礼拜后，始可抬头瞻仰。默念偈云：‘若得见佛，当愿众生，得无碍眼，见一切佛。’又须默赞云：‘法王无上尊，三界无伦匹。天人之导师，四生之慈父。我今暂皈依，能灭三o业。称扬若赞叹，亿劫莫能尽。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡在殿堂经行，必右绕，不得左旋<span style='font-size:10.0pt;
'>左右以殿为主。</span>，三匝或七匝，皆须平视直行念佛。不得谈世谛语言，即言佛法，亦勿高声。不得笑，不得坐，不得涕唾，不得倚壁靠桌。若咳嗽，须以袖掩口。凡礼拜，必须从容，五体投地，精勤作观，不得急落急起。教列七种礼，不可不知。<span
style='font-size:10.0pt;'>七种者：一、我慢礼。谓依位次，无恭敬心，心驰外境，五体不具，如捣碓然。二、唱和礼。谓心无静想，见人则身轻急礼，人去则身惰心疲，盖心散而口和也。三、身心恭敬礼。谓闻唱佛名，便念佛想，身心恭敬，精无厌怠。四、发智清净礼。谓达佛境界，随心现量。礼一佛，则礼一切佛。礼一拜，则礼法界，盖诸佛法身融通故。五、遍入法界礼。谓自观身心等法，从本以来，不离法界，佛我平等，今礼一佛，即礼法界诸佛。六、正观礼。谓礼自佛，不缘想他佛，以一切众生，各有平等佛性故。七、实相平等礼。谓上六种，有礼有观，自他两异，惟此一礼，无自他分别，凡圣一如，体用不二。故文殊菩萨云：能礼所礼性空寂云云。此七种前三名事礼，后四名理礼，学者常依后五种，不依前二。</span>凡拜佛、拜塔、拜经、拜大沙门，皆须如此，下不重宣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若于各处，遇见有佛像、佛经、或一佛字，在不洁净处，急宜两手捧持，安于净处。若见他人对佛经像有不恭敬者，宜于二人共坐时，细细以正义劝之。凡佛像，不得安于卧室内；若安卧室内，则须常坐不卧，纵卧亦不得久卧。更不得并置溺（ㄋㄧㄠA）器于卧室内，盖像在即如佛在也，安得不敬。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>常见世人，于佛经义，则极其深慕赞叹，而于经像，则多视若寻常，以为佛法不在经像。殊不知敬佛经像，原为成就自己品行、德行。若于经像不敬，则其佛法妙理，又奚从来哉！？是故无论何人，皆应敬佛经像也。<span
style='font-size:10.0pt;'>沙门中之不敬经像者，俟下文居庵章中再及。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a><span style='color:#333399'>【敬法第二】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士，读佛经律，必焚香正坐，如见佛然。不得依靠，不得污手持经像。欲读经，必先静坐少时，默念偈云：‘无上甚深微妙法，百千万劫难遭遇，我今见闻得受持，愿解如来真实义。’念完，方合掌舒经。读经必字字理会义解，与心相应，不得草草涉躐。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡读经，须著方袍或长褂。桌上除经与香炉灯光外，不得置诸茶果杂物，即笔砚亦须另处置之。经上有尘，须用净纸扫之，不得口吹。读毕或休息，必将经籍关合端正。读至何处，须用黄纸为条，夹入经内，露少许于头，不得屈折经角，不得狼籍。读至中间，若生杂念，亦必将经关合，念去再舒。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若客来，或上座、同学来，俱应将经关合，然后言谈。有经在案，不得谈世谛语言，不得笑，不得高声，不得涕唾。若咳嗽，须以袖掩口。若读经稍有心印，俟读毕后，另以纸笔记之，不得记于头上。若书写经律，须端楷正字，笔迹鲜洁，不得随意草书，又不得前后参差脱讹。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡诸经籍，应如法供奉。梵网经云：‘若佛子<span lang=EN-US>......。常以七宝，无价香华，一切杂宝为箱囊，盛佛经卷。若不如法供养者，犯轻垢罪。’若经籍损坏，宜速修补，令恒常如新。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡持经像，皆当两手捧之平胸，不得只手携行。己持经像，不得向人作礼。并不得只手作揖及合掌，但两手捧经，齐眉一举足矣！凡敬法，不仅敬经一门，即衣钵锡杖等亦同然。而无形无相之法尤多，兹不具列。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>常见应赴缁流之经忏，多属伪撰，纵有一二正经，亦烂碎污秽不堪。又近时诸新学家，见佛经渊博，亦间常取而观览。览经时，非仰卧倚靠，则卷之若筒，斯之现象，俱非学佛者之所宜，更不应称居士、沙门也。望诸同志极力劝之，免遭恶报。<span
style='font-size:10.0pt;'>应赴缁流：指应赴经忏之僧侣。‘流’，徒辈。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>【敬僧第三】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士，见诸长老、法师、诸大德时，须端身齐足正立，不得坐而不起。除诵经时、病时、剃发时，及作羁身事务时。背后不得说长老、法师、诸大德过。不得单称名字，当称某某长老、某老和尚、某老法师、某某大师。若面晤时，更不得提出名字，但可单称长老二字，或法师、或和尚。自则通称学人。<span
style='font-size:10.0pt;'>羁：牵制，约束。羁身：身忙而无暇。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡往来书信亦然，不得称‘晚’及余、愚等。尊长老法师，当称座下、杖下，不得称方丈。若对尼侣，当称大士、莲下、莲前等。见寻常缁侣，当称某师，不得直呼名字。若问尊号，当云菩萨尊上下，不得云法名。盖问法名者，系上座问后学也。而自己则称后学，不得称不慧、不才、不佞等。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙弥、居士，<span style='font-size:10.0pt;'>文中称比丘、沙弥、居士处，即含有比丘尼、沙弥尼、女居士之意在内。以省文故，向下例此。</span>不得盗听大沙门说戒，<span
style='font-size:10.0pt;'>文中单称大沙门处，即含有长老法师之意在内。以下例此。</span>亦不得盗听比丘诵戒经。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡入僧室，无论何室，不得卤莽闯入，须预先于门上弹指三下，内应则入，不应则去。入内，先向佛像前问讯，次向大德看经桌前，对桌问讯，盖即是向大德问讯也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡见诸大德、长老、法师时，当如见佛，仪如前后说。即见寻常缁侣，亦须如见菩萨然，不得藐视。纵非好僧，亦应恭敬，以有沙门形相也。且其迹示，亦非肉眼所能尽窥。故常不轻菩萨见一切人，皆云：‘汝等皆当作佛，吾不轻汝等。’即可知矣。居士见沙弥、比丘时，须起立。沙弥见比丘时，须起立。女尼见大僧时，须起立。而居士见比丘尼时，亦须起立。若见同等，端坐亦可。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡拜诸大德，惟于坐时、立时可拜。若大德正在坐禅、经行、饭食、剃、浴、息眠等时，则不得拜。若闭户，须入户拜，不得户外拜。凡问佛法，当整衣礼拜，最少亦须问讯，合掌正立，<span
style='font-size:10.0pt;'>若命坐则坐。</span>澄心谛听，思惟深入。大德之语未了，不得急语急问。凡僧尼有过，由大沙门于自恣时举之。居士不得举沙门过，背后言亦然。<span
style='font-size:10.0pt;'>自恣：即指自恣日之谓也，亦即是结夏安居之竟日也。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡途中遇诸大德，宜预先侧立，俟大德过再行，不得彼此互进。凡同行，当让大德前行，并代大德携物。凡坐位，当让大德上坐，坐席亦然。凡见诸大德，不得叉腰。不得摇臂摇身。不得蹲坐。不得跳行。不得走行，除急务。不得缠颈覆头，除病。不得左右顾视。不得高处立。不得戏笑。余如律中所明，文繁不录。<span
style='font-size:10.0pt;'>走行：急行。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>【居庵第四】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门居庵，于内外各处，宜洒扫洁，不得狼籍杂物。早晚钟鼓宜分明，不得迟误。庵前径路须开辟，不得荒芜。二时饭食须清洁，不得丰秽。佛殿经堂须时常抹扫清洁，除法器香灯外，不得安置杂物。供佛花果、净水、饭食等，不得先以鼻嗅。非时，不得乱鸣钟鼓、犍槌。佛龛佛灯皆须帐以玻璃，免受尘垢伤蛾，并时常抹洁令清心目。佛像金身宜恒如新塑，不得污垢难堪。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>常见近俗小庵之僧侣，于自身则庄严不已，于佛像则斑剥难堪。佛殿尘高尺寸，挂像<span
style='font-size:10.0pt;'>俗云功德</span>随处搁置，狼籍不堪见闻。斯之现象，即袈裟下失却人身者之所为。望诸来哲，各宜勉旃。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>晓夕应恒常念诵，不得间歇。佛前香灯须鲜明，不得间断。款待宾客须有礼，不得x谄。训徒有时，不得怒骂。不得畜养鸡鸭猪猫。不得藏刀枪、铳炮、钩网等一切害物伤慈之具。不得寄住女流<span
style='font-size:10.0pt;'>尼庵反是。</span>不得逢人募化。不得作应赴法事，若真善信家，万不得已则往。否则，除自来庵中，然亦不得以为常业。<span
style='font-size:10.0pt;'>x谄：骄慢。谄：同‘’。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡雇工匠，须预先于定工日说明吃素，戒杀念佛，无荤酒，乃至不得歌唱笑骂等事。当多给工赀，以代各项。庵外不得植桃李果树，免招口舌。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不得食五辛。不得种五辛。不得邪命自活。梵网经云：‘若佛子，以恶心故，为利养贩卖男女色，自手作食，自磨自舂，占相男女，解梦古凶，是男是女，咒术工巧，调鹰方法，和合百种毒药、千种毒药、蛇毒、生金银毒、蛊毒。都无慈悯心，无孝顺心。若故作者，犯轻垢罪。’<span
style='font-size:10.0pt;'>五辛：五种有辛味之蔬菜也。即大蒜、葱、慈葱、兰葱、兴渠是也。此五种辛、熟食发淫、生啖增恚。又曰‘五荤’。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>庵中除警策语联外，不得多挂字画。凡有诸庄严具，当供之于佛殿经堂，然亦不得过于华丽，要之既名曰庵，当以清洁朴素为主。又不得广蓄钱谷、衣服、珍重宝物，免人希望。有则宜于荒年施诸贫乏。不得恒以钱谷借贷，生富庵名誉。不得以银钱、荤酒，结交地绅，及诸无赖。不得与教读文人，酬答诗文。不得与邻近贫乏，生诸嫌舌。若逢饥岁，或严冬及哀丧等事，当随力周济之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不得与民家结拜父母兄弟姊妹。不得彼此互送盒礼，与民家往还，送他庵亦然，除供养长老。不得送花果与民家。不得与民家贺庆，除丧吊而庵中亦不得时有庆事。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若佛菩萨圣诞，当聚众演说佛法，送佛书。不得收幼稚徒眷。无极大事，不得托人向豪贵家化缘，及求诵经忏等。不得停学塾。不得停闲人、歹人，除养病者。其养病者，须时与说佛法因缘。不得琴棋歌唱。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不得谈政事、战事、讼事、民间是非，及一切世谛等事。无事当聚徒众、同参、工人等，谈佛法因果。不得受寄女流衣物<span
style='font-size:10.0pt;'>尼庵反此</span>。不得放火焚烧山林等处。梵网经云：‘若佛子！以恶心故，放大火烧山林旷野，四月乃至九月放火。若烧他人家屋宅、城邑、僧坊、田木，及鬼神官物、一切有生物，不得故烧。若故烧者，犯轻垢罪。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>右章虽仅指沙门言，然将来居士，亦必有居庵者，当例此施行。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a05></a><span style='color:#333399'>【事师第五】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门事师，当悉照威仪门第二、第三两章习之，此不重述。居士事师，此际实行者似寡，且暂不空言。盖事师即侍奉师长也，即有一二皈依信徒奉侍长老。亦可照“威仪门事师章”习行，故不必重述。<span
style='font-size:10.0pt;'>寡：少，稀少。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a06></a><span style='color:#333399'>【事亲第六】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士事亲，不专在晨昏定省、温暖饱食，而在令其脱离轮回苦海，故与儒礼多有不同。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>学佛者见父母，须端身正立或正坐，不得倚靠。并默念偈云：‘孝事父母，当愿众生，善事于佛，护养一切。’宜时以佛法因缘奉告，并托相熟善友以佛法劝，令种善根。若素无信仰，则遇有机缘方告，如病痛、灾难、哀恸等。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若父母需荤酒，则宜哀跪告曰：‘儿持佛戒，荤伤生物，酒昏心性，不得自食饮，不得与人食饮。惟愿我亲，全儿戒行，并全我亲德行，又全众生物命云云。’如此哀求，未必定要办也。凡寿诞喜庆，必须以正理说明，依佛法行为，免伤生物。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若寿命将终，宜预先早早以净土乐境现象闻之。若命终时，宜预先通告家人，勿生悲哀。丧礼悉依下文举行。纵难尽尔，亦须不伤生物为要。凡见叔伯尊长，亦宜端正，并晓以佛法因缘。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a07></a><span style='color:#333399'>【居家第七】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>居士居家，虽不能尽行佛事，然亦当不造新殃为要。常默念偈云：‘菩萨居家，当愿众生，知家性空，免其逼迫。’若教妻子，初宜恒谈因果，次以佛法广大谕之，次以净土乐境示之。恒默念偈云：‘妻子集会，当愿众生，怨亲平等，永离贪嗔。’若妻子稍信，则以五戒戒之。家中儿女最易教化，宜以浅近佛书与读，并时常解说，令其深入八识田中。又当于净处或楼上设一经堂，庄严清洁，以便早晚拜诵。而儿女及邻人亲眷见之，亦发善信。每上楼时须默念偈云：‘上升楼阁，当愿众生，升正法楼，彻见一切。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡雇工人，宜预先于定工日，说明念佛戒杀戒酒，又不得淫词歌唱等。而居士自身，则时常威仪皎洁端正，不怒不骂，不饮酒，不失言，不儿戏，不琴棋博弈，不亲女色。遇眷属不法，亦不得时常怒骂，须教诫有时。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡诸庆事，则须以其钱财布施贫乏。于布施时，默念偈云：‘若有布施，当愿众生，一切能舍，心无爱著。’即请人或自己演说浅近佛法及因果等事。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>嫁女不必厚奁。可以钱财付之婆家，预先说明，或立据约，曰：‘此项财产，每岁息金，以若干归女用，以若干由女印送佛经，或行慈善等事。’娶媳亦不得厚索嫁奁。喜期至，则聚会亲邻，席以素餐，讲说佛法，施贫送书。<span
style='font-size:10.0pt;'>奁：音ㄌㄧㄢ@：古代盛放梳妆用品的器具。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若家富有余，则自当俭用如常人，余者以之作慈善公益，宣扬佛法，庄严佛寺。若甚富，则以其财产付之善友，公共建居士丛林，精舍学院等，及作永远赈荒恤孤养老，修桥补路，宣扬佛法事。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>按济众一项，务宜斟酌，切勿致人怠惰。昔敝乡有一富室，私捐巨产入祠，令房族人等，每岁得谷若干。厥后其族人尽待其谷度日，不作事业，又x慢异常，久之皆无术谋生。如是盗贼百出，今则无法可救。古所谓以仁术得不仁之果者，即此类是矣。故布施一项，切须量其受施者不造恶业为要。否则不如以之尽弘佛法，感化人心，致世界清平，则其功德尤为巨矣。<span
style='font-size:10.0pt;'>祠：家，家族祭祀祖先的庙堂。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>家中不得蓄刀枪、铳炮、钩网等一切害物伤慈之器具。凡与亲戚彼此送礼，当预先说明，改荤腥为布帛或他物。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a08></a><span style='color:#333399'>【待客第八】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士待宾客，除最初问答来意外，厥后当概以佛法因缘及善恶因果等语客，免谈政事、战事、讼事及世间一切无益杂话。并恒于堂中贴一告白，曰：‘吾家学佛，不谈世事，不用荤酒，不敢歌唱，不伤生物，不用卜筮，不问相命，不奉邪教。恐慢宾客，特此预告。’凡待客饭菜，须用素餐，不得杀鸡宰鱼。万不得已，<span
style='font-size:10.0pt;'>如父母、兄弟，尚未深信佛法之类。</span>买市中不见杀、不闻杀、不疑为己杀之肉陪之。<span
style='font-size:10.0pt;'>此专指居士言，若沙门则此亦不能开。</span>待客如此，待工匠亦然。<span
style='font-size:10.0pt;'>多与工资可也。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡陪客游观，宜先至经堂观佛经像，次至林园堂阁等处观之。此外，恒于各处张贴经中之觉世语句，而堂中之屏联亦须用经中之觉世语。客若有所需，或请觅事求情等，当乘机告曰：‘君能念佛戒杀，行佛法否？’能则与为，不能则否。<span
style='font-size:10.0pt;'>凡施贫乏亦然。</span>凡言谈，不得自赞毁他。不得两舌，起人是非。不得陪客琴棋歌唱及博弈等事。客去时，则以经书念佛珠等赠之。<span
style='font-size:10.0pt;'>觅事：寻找职业工作。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若见长老、法师、诸大德来，当礼拜迎接，更命子女徒眷等，一一礼迎。去时亦当礼拜送之。梵网经云：‘若佛子！见大乘法师、大乘同学、同见同行，来入僧坊、舍宅、城邑，若百里千里来者，即起迎来送去，礼拜供养。日日三时供养，日食三两金，百味饮食、床座、医药，供事法师，一切所需，尽给与之。常请法师三时说法，日日三时礼拜。不生嗔心、患恼之心，为法灭身，请法不懈。若不尔者，犯轻垢罪。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a09></a><span style='color:#333399'>【读书第九】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士读书，宜分别邪正偏圆。凡世之命书相书、兵书、卜筮书、舆地书、仙道书、天文书、图谶书，乃至外道济公降乩、炉火炼丹、黄白、神奇鬼怪、符水、西游封神、伪传才子，及近时各类小说等书，皆不得阅。虽佛经亦须辨其真伪，即属正经，亦不得先取应赴道场经忏习学。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若智力有余，为欲知内外教深浅者，则可翻阅中西宗教、子史、哲学等书，然亦但可涉躐，不得生习学想。若佛经早已洞彻，发心广度众生，欲逗众生机缘，非明了彼书不可者，斯亦稍可涉躐群书。然判断是非曲直，则须以佛经为标准。其未成年之幼童，不能不知国民之普通学者，不在此例。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a10></a><span style='color:#333399'>【为官第十】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>居士为官，不得为国使会合战事。梵网经云：‘若佛子！不得为利养恶心故，通国使命，军阵合会，兴师相伐，杀无量众生。而菩萨尚不得入军中往来，况故作国贼！若故作者，犯轻垢罪。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>又不得非法制限。如梵网经云：‘若佛子！皆已信心受佛戒者，若国王、太子、百官、四部弟子，自恃高贵，破灭佛法戒律。明作制法，制我四部弟子，不听出家行道，亦复不听造立形像、佛塔、经律。立统官制众，使安籍记僧。菩萨比丘地立，白衣高坐，广行非法，如兵奴事主。而菩萨正应受一切人供养，而反为官走使，非法非律。若国王、百官好心受佛戒者，莫作是破三宝之罪。若故作破法者，犯轻垢罪。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>夫居士为官，既有势位，自当广行法化。可布告曰：‘某某学佛，不食荤酒，不赴酒筵，不受私贿，不抑是非，不妄赏罚。凡尔军民，悉应备知。’于办案时，俟彼此对讯曲直后，即以佛法前因后果为之开导，并劝示今后宜知果报，依佛法国法作安善良民。凡见客时，除问答来意外，悉以佛法语客。署中人员，当于每星期晚间，以佛法因缘开导，各员无不奉行，并能免其诡诈。凡军官对于兵卒，亦须如此，一则令心志纯一，一则免扰国民。凡上级官对下级官，更好于受职之先，询其能依佛法行否，能则与职，否则不授。凡出巡，或出外办案，见其有可教者，即以佛法教之。对于绅商，除示国家社会正务外，悉与之谈佛法并赠佛书，彼无不奉行。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡在任时，宜劝地方多办慈善公益。卸任时到，宜预先撰一学佛文，散布地方，若辞行然。任中正俸除应用外，当以之印送佛书。盖人生在世，只要能行己之志愿，不必以财产授之子孙，子孙有能，自必能谋正业。否则，授以财产，反遗害子孙。试观世之因受先人遗业，而怠惰废业，败家亡身者，可胜数哉？</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>或谓学佛者为官，若遇有应处死刑之罪犯，又奚如哉？答曰：‘遇应处死刑者，若稍有可援之处，改处无期徒刑可也。万无可援之处，虽处死刑亦不伤慈。盖除一恶可全百善，并可以警一切。’<span
style='font-size:10.0pt;'>但于临刑之先，必须对彼讲说因果、佛法及净土等事。</span>昔佛于过去世中，遇一恶人，捆绑百善将杀，佛见不忍，乃自愿舍身还报，即将恶人杀之，救全百善，斯实一大慈也。何可以妇人女子之慈，拟佛法哉！更好处以徒刑，而自则时临监狱，讲演佛法，痛哭悲泣，恳切至极。如近年浙江各监狱之宣讲佛法然，斯则众犯无不受其化矣！</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a11></a><span style='color:#333399'>【经商第十一】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>居士经商，既无大劳，又极自由，正好依佛法行事。但不得卖假货，不得二价值，不得二斗秤，不得瞒关税，不得欺老小。不得营屠业，不得营酒业，不得营戏妓业，不得营鸡鱼等生物业。不得贩卖男女奴仆，不得贩卖刀网等伤生之具。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡请帮工，须预先说明依佛行为，否则不雇。凡教商徒，恒以佛法开导，可藉免偷瞒欺哄。凡诸货物，当记一显明号码，不得折扣。客如不受，任其去不得生忿恨。货到无本，不得生贪图。货坏廉售，须明示，不得遮蔽。不放账不负债，心地自然清净。不蔽伪，不欺哄，性天亦极明显。果能如此，虽经商亦不为贪。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a12></a><span style='color:#333399'>【务农第十二】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>居士务农，不劳心思，正好依佛而行。惟当细心锄挖，不得伤虫蚁。若偶有误伤，当即念佛念往生咒，助其往生。回家后，当于晚间向佛前忏悔，免其再误。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡下种时，应念偈云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>‘种无情物，当愿众生，种诸善根，萌菩提芽。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡芟草时，应念偈云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>‘芟诸乱草，当愿众生，除诸烦恼，证净法身。’<span style='font-size:10.0pt;
'>芟：音ㄕㄢ，剪除杂草。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡锄草时，应念偈云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>‘吾今锄草除恶业，一切众生自回护，若于锄下丧其形，愿汝即时生净土。・逸帝律尼，莎诃。<span
style='font-size:10.0pt;'>三遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡收获时，应念偈云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>‘收此稻粱，当愿众生，福慧两足，受净法乐。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若逢干旱，宜于家中诵《请雨经》或《华严经》。若植森林，载诸荆棘，应念偈云：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>‘植此森林，当愿众生，除嗔恚心，长菩提树。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡催耕牛，不得打骂，应教云发菩提心。家有子侄，应常教诫，不得打鱼捞虾，自亦不得游猎，不得放火焚烧山林同前。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a13></a><span style='color:#333399'>【司工第十三】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>居士司工，工赀既定，无他希望，正好依佛行持。惟身手皆宜勤作，心地恒应光明。凡念佛持咒，参禅作观，于劳动中正好用功，盖身手已成习惯。如缝织等，虽不注意于事，亦不失手伤物。惟有一种须用意者如配药、裁割等，则不能如是，斯可于晓夕行之。观夫世之易于专心者，莫过于司工人，盖无多深虑也。<span
style='font-size:10.0pt;'>司工：职掌工作。晓夕：早晚。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡聚众工作时，如采茶、采菱、卷棉等，皆可于中言谈佛法及念佛等。若工司甚群，最好结社念佛，联络感情。久之，主人见其忠良，亦心因之而受感化。余在杭州，见杭之妇女同堂工作，皆同声念佛，闻之敬佩不已。常见他乡风俗，往往以淫词歌唱为乐，殊非仁俗，望各处同仁，在在提倡，如杭之所行，则虽恶乡，亦必化为仁里矣！<span
style='font-size:10.0pt;'>工司甚群：此指工人甚多。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a14></a><span style='color:#333399'>【作务第十四】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士作务，不得众劳我逸，不得人难我易，不得人多我少。不得人前我后，故意延挨。不得人重我轻，除力不及。不得迟早失时。不得糊垢污秽。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡物当珍重，不得随意弃掷。凡洗菜，当三易水。凡汲水，须先净手。凡用水，须谛视有虫无虫，以密罗滤过方用。若严冬，不得早滤水，须待日出。凡烧灶，不得燃腐薪。凡作食，不得带爪甲垢。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡弃恶水，不得高手当道扬泼，当离地四五寸，徐徐弃之。凡扫地，不得迎风扫，不得聚灰土置门扇后。洗内衣，当拾去蚤虱方洗。夏月用水盆已，须覆，盖仰则生虫。不得热汤泼地上。一切米、面、蔬菜等，不得狼籍，须加珍惜。凡洗手及诸务，皆当默念偈云如左：</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>洗手偈：‘以水盥掌，当愿众生，得清净手，受持佛法。・主迦耶・莎诃。<span
style='font-size:10.0pt;'>三遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>洗面偈：‘以水洗面，当愿众生，得净法门，永无垢染。・蓝・莎诃。<span
style='font-size:10.0pt;'>二十一遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>漱口偈：‘漱口连心净，吻水百花香，三业恒清净，同佛往西方。・憨。・罕・莎诃。<span
style='font-size:10.0pt;'>三遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>洗脚偈：‘若洗足时，当愿众生，具神足力，所行无碍。・蓝・莎诃。<span
style='font-size:10.0pt;'>三遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>嚼杨枝偈：‘嚼杨枝时，当愿众生，其心调净，噬诸烦恼。・阿暮伽，弥摩隶，尔娃迦，僧输驮你，钵头摩，俱摩，尔娃僧输驮耶，陀陀，素弥么犁・莎娃诃。<span
style='font-size:10.0pt;'>三遍</span>’<span
style='font-size:10.0pt;'>今人用牙粉，不若用杨枝其利益尤大。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>浴佛偈：‘我今灌浴诸如来，净智庄严功德聚，五浊众生令离垢，同证如来净法身。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>上各务，皆不得以汤水溅邻人。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a15></a><span style='color:#333399'>【礼诵第十五】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士念诵，须一字一字连连接继，一版同音，不得每句间歇，不得高低失中，皆须梵音，不得怪音异韵。其中法则，须预先向诸大德前久久习学，不得羞慢不问。若唱梵呗，更须精习，不得临时失仪。盖若不习学，致同诵者动念也。凡鸣法器，不得轻重失音，不得乱鸣法器。凡念诵，不得东西顾视。凡经行，不得前后远隔近挤，不得左右偏曲，不得沿路涕唾，须预先以巾安袖内，以便拭涕藏涎。凡礼拜，须齐起齐落，不得先后。凡问讯，须曲腰至半，不得过与不及。凡合掌，不得十指参差，不得中虚，须平胸高低得所，不得将指签鼻。礼诵毕，须次第鱼贯而出，不得先后。<span
style='font-size:10.0pt;'>签：插入。鱼贯：前后有序。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a16></a><span style='color:#333399'>【坐禅第十六】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士坐禅，先须松去衣带袜带，肃清衣服，以软物为坐敦。坐定，默念偈云：‘正身端坐，当愿众生，坐菩提座，心无所著。・娃则，阿尼钵罗尼，邑多耶，莎诃。<span
style='font-size:10.0pt;'>三遍</span>’然后以左足安右腿上，复以右足安左腿上<span
style='font-size:10.0pt;'>名跏趺坐</span>，或安下<span
style='font-size:10.0pt;'>名半趺坐</span>。次以右掌安左掌上，仰掌向上，以两拇指面相接。坐时腰须直竖，脊背如壁，头少俯，令领与颈触为度。唇齿相著，两目微开，观心下视，正身端坐。不得偏斜，不得移动，不得靠背，不得鼾鼻。坐定后，或数息或持咒，或念佛或作观，或习定或参话头，由各人自择，其法甚多，不在此列。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>下坐时，须先开目，以手掌摩擦面门数下，次将身体略略移动，然后将足放下，起立将衣肃清，又平坐少刻，方起立而行。若与众同坐，非鸣磬，不得先开目。坐中咳嗽呵欠，皆须以袖掩口。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a17></a><span style='color:#333399'>【受食第十七】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士受食，须先合掌，作五种观想：‘一、计功多少，量彼来处。二、忖己德行，全缺应供。三、防心离过，贪等为宗。四、正事良药，为疗形枯。五、为成道业，应受此食。’食时不得语言，若有客在坐，但应诺而已，食后再说明。不得笑，不得太缓太速，不得身伏桌上，不得跋足。不得蹲坐，须端身正坐。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不得以食与邻人及摘与狗。不得皱眉厌恶食。不得弹爪头层物触邻人。不得喷食触邻人。不得嚼食有声。不得使碗筷羹等有声。食中有虫体，宜密掩藏之，勿使邻人见。如挑牙，当以袖掩口。不得见美味生贪心恣口腹。食中有谷，去壳食之。不得食五辛。不得大抟食。不得大张口待食。不得抟食遥掷口中。不得遗落饭食。不得颊食，不得□食。不得以舌舐食。不得手把散饭食。不得污手持食器。桌上不得碗筷狼籍，须排列齐整，不得使汤菜蔓筵。食讫，不得以指剧碗钵食。不得含食语而起行。非在斋堂随众食，须自添食，不得令人接碗，除自系尊长或老病，作客亦然。<span
style='font-size:10.0pt;'>抟：以手捏食物成团状。颊食：吃饭两颊鼓起。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>上但专指寻常桌上受食而言，若在丛林斋堂随众食，则当依威仪门第五章习行，此不重述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a18></a><span style='color:#333399'>【睡眠第十八】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士睡卧，不得仰卧、覆卧、及左胁卧。当以右掌枕头，左掌搭膝，右胁而卧，名吉祥卧。又宜独榻，不得与人同榻，虽居士自己夫妇亦不应恒。临睡时，不得多用思想，想则睡不能眠。当先静坐一小时，默念如下偈文，坐疲方睡。不得脱里衣睡。不得笑语高声，宜默念如下偈文。若梦遗有偶，斯系持戒心未坚所致，故持戒念应坚也。天未晓，宜早觉，起而静坐一小时，方下榻出舍。其中所历，皆须默念如下偈文，以防散乱，增长菩提。凡携溺器，不得从圣像前法堂前经过。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>床座偈：若敷床座，当愿众生，开敷善法，见真实相。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>寝息偈：以时寝息，当愿众生，身得安隐，心无动乱。<span style='font-size:
10.0pt;'>观<span lang=EN-US><img border=0 width=18 height=18
src="./1265.files/image001.gif" v:shapes="_x0000_i1027" align="absmiddle">阿字二十一遍</span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>早觉偈：睡眠始寤，当愿众生，一切智觉，周顾十方。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>闻钟偈：闻钟声，烦恼轻，智慧长，菩提生，离地狱，出火坑，愿成佛，度众生。・伽帝耶・莎诃。<span
style='font-size:10.0pt;'>三遍</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>著衣偈：若著上衣，当愿众生，获胜善根，至法彼岸。著下裙时，当愿众生，服诸善根，具足惭愧。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>束带偈：整衣束带，当愿众生，检束善根，不令散失。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>下榻偈：从朝寅旦直至暮，一切众生自回护，若于足下丧其形，愿汝即时生净土。・逸帝律尼・莎诃。<span
style='font-size:10.0pt;'>三遍</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>举足偈：若举于足，当愿众生，出生死海，具众善法。・地利日利・莎诃。<span
style='font-size:10.0pt;'>三遍</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>出舍偈：从舍出时，当愿众生，深入佛智，永出三界。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a19></a><span style='color:#333399'>【入众第十九】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士，入大众中同住同行，不得争坐位。众中有失仪者，当隐恶扬善，不得昧他人之劳，显己之功。凡睡不得在人前，起不得在人后。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡洗面，不得多用水。擦牙吐水，须低头引水下，不得喷水溅人。不得高声鼻涕呕吐。不得于殿塔、净地、净水中涕吐，当于僻处。手中有物，不得只手作合掌式揖人。不得多笑，若大笑及呵欠，当以袖掩口。不得急行。不得将佛灯私就己用。若燃灯，当以玻璃或纸覆罩，勿令飞虫投入。不得闻呼不应，凡呼俱宜以念佛应之，不得云耶、云啊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>自身衣服，不得异彩特色，须青、灰、木兰。著长挂短衫，须双手垂下。著方袍，须两手合于胸下。不得扛腰行立，不得扣背合手行立。凡行住坐，皆不得倚靠。不得以钵挂杖头，置肩上行。不得携手在道行。须当束缚裤袜，不得放意自便。不得闲走，不得多言。不得拖鞋有声。<span
style='font-size:10.0pt;'>木兰：木兰树皮所染色，赤多黑少。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不得私取三宝常住物自用。不得谈非佛法事。不得因小事争执，若大事难忍者，须心平气和与之论辩，不依，则他行。动气发粗，非佛子矣。凡见他人礼佛，不得向彼头前经过。人看经，不得向彼案前经行。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡听讲，宜早至。整理衣服，两手捧经，平视直进，坐必端严。不得大咳嗽，咳嗽须以衣袖掩口。闻法，须闻而思，思而修，不得专记名言，以资谈柄。不应入耳出口，若有疑问，须于讲毕后，捧经至法台上案边，向上问讯，然后方申疑问。问答毕，又问讯而下。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡围炉，不得弹垢腻入火中，不得烘焙鞋袜。凡息灯，须问他人更用否，不用，须拨息之，不得口吹。房中有人睡，不得打物作响，及高声语笑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡入浴，脱衣著衣，须安详自在。须先小解。不得以汤水溅邻人。不得受人擦背。不得共人语笑。不得恣意久洗，防碍后人。浴时当恒默念偈云：‘洗浴身体，当愿众生，身心无垢，内外光洁。・跋折恼迦吒・莎诃。<span
style='font-size:10.0pt;'>三遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡入厕，欲大小便当即行，莫待内逼仓卒。须换鞋，不得著净鞋入厕。入厕当三弹指，使内人知，不得促迫内人出。已上须默念偈云：‘大小便时，当愿众生，弃贪嗔痴，蠲除罪法。・很鲁陀耶・莎诃。<span
style='font-size:10.0pt;'>三遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不得持草画地。不得低头视下。不得努气作声。不得隔壁共人语。不得唾壁。出入逢人，不得作礼，宜侧身避之。不得沿路行系衣带。若小解，须撩起衣服，不得著方袍小解。小解亦须默偈便毕，当澡手，未澡手不得持物。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a20></a><span style='color:#333399'>【看病第二十】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士，见疾病人，须时看护之。梵网经云：‘若佛子！见一切疾病人，常应供养，如佛无异。八福田中，看病福田，第一福田。若父母、师僧、弟子病，诸根不具，百种病苦恼，皆供养令差；而菩萨以嗔恨心不看，乃至僧坊、城邑、旷野、山林、道路中，见病不救济者，犯轻垢罪。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>看病时，须默念偈云：‘见疾病人，当愿众生，知身空寂，离乖诤法。・室哩多，室哩多，军吒利・莎娃诃。三遍’念毕，以善言安慰病人，劝其多念佛。若有所需，宜竭力办与之，除不宜者。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a21></a><span style='color:#333399'>【寂居第二十一】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士，寂居寮房内，尤宜严肃，不得放逸自便。不得独食，除老病。不得吃烟酒。于衣钵行李外，不得办精致玩器，图其美观。不得制丝类衣服，不得制兽皮衣服，除极寒地。昔有高僧，周年著一辆鞋，近时亦有一衲终身者。故凡佛子，皆应淡泊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>不得置雕彩大床。室内除一榻一桌凳外，不得广置多物。不得挂字画，除警语座铭。不得赤身赤背。不得昼寝。不得修习外道功夫，不得习拳术。不得习图画，除画佛像等。不得储寄财物、珍宝等。剃发时，须默念偈云：‘剃除须发，当愿众生，远离烦恼，究竟寂灭。・悉殿都，漫多，跋陀耶・娑婆诃。<span
style='font-size:10.0pt;'>三遍</span>’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a22></a><span style='color:#333399'>【出外第二十二】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门、居士，无事不得外游。若因事出外，不得驰走，不得摇臂行，不得二人携手行，不得数数傍视人物行。不得谈笑行，不得男女或僧尼前后互随行。不得与醉人狂人前后互随行。不得故视女人，不得眼角傍看女人，女尼看男亦然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡逢尊长，须先立下傍。凡遇演戏、演幻术，及斗争、争胜、喜庆、神会、博弈等，须端身直行，不得观看，不得眼角傍看。凡遇官府及兵卒，须回避之。凡见一切生物，应先慈念。梵网经云：‘见一切众生，应当唱言：“汝等众生，尽应受三皈十戒。”若见牛马猪羊，一切畜生，应心念口言：“汝是畜生，发菩提心。”云云。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡入市，不得坐酒肆。不得坐屠家。不得行柳巷。除菩萨自己所作已办，发心特欲入彼教化者，不在此例。凡购物，无争价值，不合值，不受可也。若已购就，虽贵亦不应退，令彼有恨生舌。若受辱，须方便避之，不得决欲申明。若受小儿戏骂，须直行，不得反詈。若闻有险厄之处，不得冒难游行。若乘舆车，须多与辛力，劝其念佛。<span
style='font-size:10.0pt;'>反詈：反骂。辛力：车资。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡居士至人家，除问答要事外，不得繁言，不得多笑，当一心念佛。若彼知其学佛，特意来问，则须以正理广答之，并开导善法，如念佛戒杀等。否则勿多示，但微微引之。若沙门至人家，或诣俗省亲，俱如威仪门第十八章所明，此不重述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡入寺院，初进客堂，须云顶礼知客师，或当家师。见之即须礼拜<span
style='font-size:10.0pt;'>若自是比丘但问讯</span>，然后问答。过门不得行中央，须缘左右边行。缘右先右足，缘左先左足。不得无故登大殿游行。若于大殿中礼佛，不得拜中央位。不得擅自鸣磬。若参观各处，须有人陪之。不得随意乱行，东观西看，不得随意出入。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡入尼寺，不得一人单入。不得与尼屏处共坐。不得为尼剃发。尼入僧寺亦然。尼见比丘须礼拜，比丘但问讯答之。尼见居士，但彼此合掌。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡远行，须偕善友，不得与不良之辈同行，虽近地亦然。凡佛子之远行，无非求善知识决择生死。不得观山玩水，图游历广远，夸示于人。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡于途中所见，悉当默念《华严经净行品》诸偈文文多未录。凡见一切，皆当想其来之所自，去之所归。其本体何在，由何化成，至何时而消灭。推之极底，必有所悟。凡从外归，但可言途中所感悟之境界，不得夸张所见美丽及兴趣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a23></a><span style='color:#333399'>【务丧第二十三】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡居士家中，若遇父母或眷属将终，当于未终之前，以人死归处事，预告家人。并净扫房室，焚香于内，全家念佛，恒以净土风景语病者。若气将绝，家人不必哀哭，家中不得怆惶，宜加功念佛，念至三五时后，方稍休息。若死者暖气未尽，不得抹装，并不得以手摩。暖尽，然后抹装殡殓。不必烧公据焚楮钱。<span
style='font-size:10.0pt;'>公据：官票。楮钱：祭祀用的纸钱。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>客来则请之念佛，并面辞牲祭。若近地有净戒沙门，当请来念佛诵经若干久。否则，居士自与眷属，沐浴焚香，于堂中奉一佛像，自礼自诵尤嘉。盖死者与亲眷之心灵尤为接近，而亲人念诵，尤其恳切至诚，不必依俗习决欲请僧道也。其次，张贴讣闻除照常式外，须加数语于空白处，谓：‘寒家务丧，全遵佛制，不杀生命，不用荤腥，不化楮钱。如蒙唁吊，念佛香外，不敢他烦。’</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>若开堂祭，用儒礼亦可，但不得伤生为要。凡宾客夫马，宜多给辛力，以代酒资。于开堂日，宜预先布一讲堂，请能说佛法者于中讲演若干时，宾客皆坐听，家中眷属席地听。若无能讲者，居士自讲亦可。但死者若系居士之长辈，则居士不得自立台上，须于台下中央正立，向上言口说。家人席地，悉作趺坐，令诸宾客咸生净感。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>又家中不得用锣鼓喧闹，须以法螺为号令，以笙笛和哀乐。门前悬一长酰跬飞嫌貌蓟蛑剑扎一接引佛像，发引时，可执之前行。宾客送葬者，可不用白，悉于肩上安一莲花，青红绿白皆可，不必纯白；若用白，则当于白帛上书南无阿弥陀佛六字，令见者多念佛助往生，途中遇吊者亦然。并预先印一净土文词，说明其理由。棺上悉安莲华，中立接引佛像，以改其用白鹤之俗习。而长途中间亦称佛号，如唱拜香歌然，但须长韵，合六字为一分钟久，免其前后参差。送至山上，同声念《阿弥陀经》一卷，称佛号一小时方散。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a24></a><span style='color:#333399'>【住禅堂等第二十四】<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>凡沙门住禅堂，及本书所未及之各则，均可照威仪门习行，R不复述。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a></body>
</html>
