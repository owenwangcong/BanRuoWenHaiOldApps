<h1>《历史的经验》第57讲 正道章第三</h1><p class="jingwen n1"> 绝嗜禁欲，所以除累。 </p><p> 嗜欲者，伤身、败德、破家、覆国之本。能绝嗜寡欲则反是。所以“<span class="qiangdiao1">人到无求品自高</span>”，此修身之根本，富强之至道也。 </p><p> 例一：孝文帝，汉君。孝文继高祖为帝，临位二十三年，宫室苑囿狗马服御，无所增益。尝欲作露台，以需费百金而罢。常衣锑衣，所幸慎夫人，令衣不得曳地，帏帐不得文绣。治霸陵皆以瓦器。减刑罚，出美人。是以海内殷富，兴于礼义。越代而武帝继统，乃得开疆以威四夷。 </p><p> 例二：刘秉忠，元人。刘秉忠性淡泊，年十七服官，寻弃去，隐武安山中为僧。后世祖召之，每以天地好生力赞于帝，所至全活不可胜计。后官至太保，参领中书省事，犹袖衣疏食，以天下为己任。 </p><p class="jingwen n1"> 抑非捐恶，所以让过。 </p><p> 抑非捐恶，要在内讼以修德，所以无过。其外用必迁之于无形，所以远尤。 </p><p> 例一：曾参，战国鲁人。曾子日三省其身，抑非捐心传孔子道统。 </p><p> 余如宋、明诸大儒，莫不内守诚敬，外弃恶非。用明明德，以光教化。 </p><p> 例二：张飞，蜀汉人。刘备爱马超之才，以为平西将军，封都亭侯。超见先主待之厚阔，略无上下礼，与先主言，常呼字。关羽怒，欲杀之，先主不从。张飞曰：“<span class="qiangdiao1">如是当示之以礼。</span>”明日大会诸将，羽、飞挟刃直立，超入顾坐席，不见羽、飞座，见其立也，乃大惊。自后乃尊事先主，不复僭越。 </p><p> 例三：王阳明，明人。王阳明既平宁藩之乱，正德帝忽复巡游，群奸意叵测，阳明甚忧之。适二中贵至浙省。阳明张燕子镇海楼。酒半，屏人去棉，出书简一筐示之，皆此辈交通宁藩之迹也，尽数与之，二中贵感谢不已。阳明之终免于祸，多得二中贵从中维护之力。脱此时扶此以制，则仇隙深，而祸未已也。 </p><p class="jingwen n1"> 贬酒阙色，所以无污。 </p><p> 酒以乱性误事，色足败德伤身。此嗜欲之最也。 </p><p> 例一：公子侧，春秋楚人。晋楚之战，侧为楚中军元帅，楚王知其好饮，每出军，必戒使绝饮。侧有小竖知主人好饮，乃以美酒称椒汤以进，侧喜，大醉。旋楚王召之议战，连呼不应，乃率师夜遁。行五十里，侧醒，大悔，自裁。 </p><p> 例二：许允，晋人。允妻阮女，交礼竟，见妇色陋，即欲出。妇止之，并问所以？谓曰：“<span class="qiangdiao1">妇有四德，卿有几德？</span>”应曰：“<span class="qiangdiao1">新妇所乏者容耳。士有百行，君有几行？</span>”许曰：“<span class="qiangdiao1">皆备。</span>”妇曰：“<span class="qiangdiao1">百行以德为首，君好色不好德，何谓皆备？</span>”允有惭色，遂相敬重。 </p><p> 例三：曹鼎，明人。鼐以孝闻，仁官有德政。尝夜驻驿亭，有艳女就之。公曰：“<span class="qiangdiao1">不可欺也。</span>”乃取纸书“<span class="qiangdiao1">曹鼐不可</span>”四字火之，终夜不辍。天明，召其母领去。 </p><p> 例四：唐皋，明人。皋少时，读书灯下，有女调之，屡将纸窗舔破。公补讫，因题于上云：“<span class="qiangdiao1">舔破纸窗容易补，损人阴德最难修。</span>” </p><p class="jingwen n1"> 避嫌远疑，所以无误。 </p><p> 避嫌疑，所以竟事而远祸也。 </p><p> 例一：公仪休，春秋鲁人。公仪相鲁，而嗜鱼，一国争买鱼献之，公仪不受。弟诘曰：“<span class="qiangdiao1">夫子嗜鱼而不受，何也？</span>”对曰：“<span class="qiangdiao1">夫惟嗜鱼，故不受也。夫既受之，必有下人之色，将枉于法。枉于法，则相可免，虽嗜鱼，其谁给之？无受鱼而不免于相，虽不受，能长自给也。</span>” </p><p> 例二：郭子仪，唐人。郭令公每见客，姬侍满前。及闻卢杞至，悉屏去。诸子不解，公曰：“<span class="qiangdiao1">杞貌陋，妇女见之，未必不笑。他日杞得志，我属无喉类矣！</span>” </p><p class="jingwen n1"> 博学切问，所以广知。 </p><p> 宋太祖以宰相需用读书人，推世间事，莫不如此。尤以今日知识爆炸时代，非博学广知，无以立也。 </p><p> 例一：孔丘，春秋鲁人。孔子知礼好学，入太庙每事问。以能问于不能，尝言：“<span class="qiangdiao1">三人行，必有我师焉！</span>”其好学切问，故能开儒门道统，成千秋师表，为百世圣人。 </p><p> 例二：司马迁，汉人。迁读古今万卷之书。南游江淮，上会稽，探禹穴，窥九疑。浮于沅湘，北涉汶酒。讲业齐鲁。征巴蜀。略昆明。于是厥协六经异传，整齐百家杂语，以成《史记》。 </p><p class="jingwen n1"> 高言危行，所以修身。 </p><p> 孔于云：“<span class="qiangdiao1">邦有道，危言危行；邦无道，危行言逊。</span>”乱世尤忌才高德薄，慎之！慎之。 </p><p> 例一：管宁，魏人。宁与华歆、邴原交善，并有令名，时号一条龙。尝与歆同席读书，有乘轩冕过门者，歆废书观之，宁乃割席分坐曰：“<span class="qiangdiao1">子非吾友也。</span>”会黄巾之乱，宁走辽东，往见太守公孙度，语惟经典，不及世事。乃国山为庐，凿坯为室，越海避难者，皆来就之，旬月而成邑。遂讲诗书，陈俎豆，饰成仪，明礼让，非学者无由见。由是度安其贤，民化其德。 </p><p> 例二：王通，唐人。通于隋仁寿间，百游长安，上太平十二策，知谋不用。乃退居河汾教授，受业千数，仿《春秋》作《元经》，又为《中说》以拟《论语》。初唐薛收、李靖、房玄龄、魏征等，皆曾北面受王佐之道，卒开初唐之盛。清颜古翁有句：们罗相府文中子。”盖指此也。 </p><p class="jingwen n1"> 恭俭谦让，所以自守。 </p><p> 俭为立身之本，谦为众德之基。仁者必世而后兴，所以恭俭谦让，积其德也。 </p><p> 例一：周文王，商人。文王积善累德，诸侯响之。其治周也，近悦远来。入其界，耕者让畦，俗皆让长，由是归之者四十余国。三分天下有其二，犹服事殷。后其子武王灭纣，有天下八百年。 </p><p> 例二：羊祜，晋人。祜督荆州拒陆抗，度不能以兵胜，乃绥怀远近，甚得江汉人心。军居轻裘缓带，身不披甲，恭俭谦让，修德以来吴人。卒时，南州号恸，吴守边将士亦为泣下。祜先举杜预以继，用其谋，吴灭。 </p><p class="jingwen n1"> 谋深计远，所以不穷。 </p><p> 谋深计远，所以久安而无穷也。 </p><p> 例一：姜尚，周人。太公望封于齐，齐有华士者，义不臣天子，不友诸侯，人称贤。太公使人召之三，不至，命诛之。周公曰：“<span class="qiangdiao1">此人齐之高士，奈何诛之？</span>”太公曰：“<span class="qiangdiao1">夫不臣天子，不友诸侯，犹望得臣而友之乎？不得巨而友之，是弃民也。召之三，不至，是逆民也。而旌之以为教首，使一国效之，望谁与为君子？</span>” </p><p> （后齐终无惰氏，不为弱国。太公之远谋也。） </p><p> 例二：萧何，汉人。何佐高祖，兵下咸阳，诸将皆争走金帛财物之府分之。何独先入，收秦丞相御史律令图书藏之。后楚汉之争，沛公具知天下阻塞、户口、强弱、民所疾苦者，皆出萧何之计远也。 </p><p class="jingwen n1"> 亲仁友直，所以扶颠。 </p><p> 友者，五伦之一。孔子论友，益者三，损者三，以其关系一生，不可忽也。 </p><p> 例一：魏无忌，战国魏人。信陵君夺兵救赵，留赵。闻处士毛公、薛公藏于市井，乃间步往访，游甚欢。后秦代魏，魏遣使求救于公子，公子感夺符救赵事，言敢为魏使通者死，宾客莫敢劝。毛公、薛公往见，曰：“<span class="qiangdiao1">公子所以重于赵，名闻诸侯者，徒以有魏也。今秦攻魏，魏急，而公子不恤。使秦破大梁，而夷先王之宗庙，公子当何面目立天下乎？</span>”语未竟，公子变色，告车趣驾归救魏，合五国之兵破秦。 </p><p> 例二：周昌，汉人。昌尝燕时入秦事，高祖方拥戚姬，昌还走。高祖还得，骑其项问：我如何主也？昌仰曰：“<span class="qiangdiao1">陛下即桀纣之王也。</span>”于是上大笑，然尤惮昌。及帝欲废太子，而昌廷争之强，上问其说。昌口吃而又盛怒，曰：“<span class="qiangdiao1">臣口不能言，然臣期期知其不可，陛下虽欲废太子，臣期期不奉诏。</span>”上欣然笑。后太子用留侯策，遂安。 </p><p class="jingwen n1"> 近恕骂行，所以接人。 </p><p> 恕笃之道，所以接人息怨，孔门“<span class="qiangdiao1">仁</span>”之外用也。 </p><p> 例一：光武帝，汉君。光武诛王印，收文书，得吏人与印交关谤毁者数千章。光武会诸将烧之，曰：“<span class="qiangdiao1">令反侧子自安。</span>” </p><p> （曹操破袁绍后，师此故事。） </p><p> 例二：文宗，唐君。文宗将有事南郊，祀前，本司进相扑人。上曰：“<span class="qiangdiao1">我方清斋，岂合观此事！</span>”左右曰：“<span class="qiangdiao1">依旧例，已在门外祗候。</span>”上曰：“<span class="qiangdiao1">此应是要赏物，可向外相扑了，即与赏物令去。</span>”又偶观斗鸡，优人称赞大好鸡。上曰：“<span class="qiangdiao1">鸡即好，便赐汝。</span>” </p><p> （不扬前人之过，不开奸佞之端。仁恕慎笃，革弊于无形。） </p><p class="jingwen n1"> 任材使能，所以济务。 </p><p> 任材能使，所以人尽其才，各安其位也。 </p><p> 例一：韩滉，唐人。滉节制三吴，所辟宾左，随其才器，用之悉当。有故人子投之，更无他长，尝召之与宴，毕席端坐，不与比座交言。公署以随军令，监库门。此人每早入帷，端坐至夕，吏车无敢滥出入者。 </p><p> 例二：钱鏐，五代人。鏐为吴越王，尝游府园，见园卒陆仁章树艺有智，而志之。及淮南园苏州，使仁章通言人城，果得报而返。鏐以诸孙畜之。 </p><p class="jingwen n1"> 瘅恶斥谗，所以止乱。 </p><p> 谗为乱源，孔子所谓浸润之谮，肤受之想也。 </p><p> 例一：孔子，周人。孔子与少正卯同时，孔子之门人三盈三虚。孔子为大司寇，戮之于两观之下。子贡进曰：“<span class="qiangdiao1">夫少正卯，鲁之闻人，夫子诛之，得无失乎？</span>”孔子曰：“<span class="qiangdiao1">人有恶者五，而盗窃不与焉。一日心达而险，二日行辟而坚，三日言伪而辨，四日记丑而博，五日顺非而泽。此五者犯其一，则不免于君子之诛。而少正卯兼之，此小人之桀雄也，不可以不诛。</span>” </p><p> 例二：牛弘，隋人。弘有弟好酒而酗，尝醉射杀弘驾车牛。弘还，其妻迎谓曰：“<span class="qiangdiao1">叔射杀牛！</span>”弘直答曰：“<span class="qiangdiao1">可作脯。</span>” </p><p class="jingwen n1"> 推古验今，所以不惑。 </p><p> 譬夫五经，载前贤之经历也。告诸往而知来者，是以不惑。 </p><p> 例一：张良，汉人。汉三年，项羽急围汉王子荣阳。汉王恐忧，用郦食其计，拟复六国之后以挠楚权。良闻之，推古今之同异，反复以八事譬陈，汉王乃罢前议。越三年，汉一统天下。 </p><p> 例二：曹操，汉人。何进谋诛宦官，何太后不听。进乃召董卓，欲以兵胁之。操闻之，乃笑曰：“<span class="qiangdiao1">闭坚之官，古今皆有，但世主不当假之权宠，使至如此。既昭其罪，当诛元恶，一狱吏足矣啊必纷纷召外将乎？欲尽诛之，事必宣露，吾见其败也。</span>” </p><p> （卓未至，进被杀。卓至，汉大乱。） </p><p class="jingwen n1"> 先揆后度，所以应卒。 </p><p> 揆度以行，事必成。谋而后动，功必竟。 </p><p> 例一：郭嘉，魏人。曹操将征袁尚及三郡乌丸，诸下多惧刘表使刘备袭许昌根本。嘉曰：“<span class="qiangdiao1">公虽威震天下，胡恃其远，必不设备，轻骑一举可破也。刘表坐谈之客，自知才不足御备，重任之则恐不能制，轻任之则备不为用，虽虚国远征，公无忧矣。</span>”操用其言，卒应全功。 </p><p> 例二：万二，明人。嘉定安亭万二，富甲一方。有人自京回，万问其见闻。其人曰：皇帝（明太祖）近有诗：“<span class="qiangdiao1">百僚未起朕先起，百僚已睡朕未睡；不如江南富足翁，日高文五犹拥被。</span>”万叹曰：“<span class="qiangdiao1">兆已萌矣2</span>”即买巨航载妻子，泛游湖湘而去。不二年，江南大族以此籍没。万二卒获令终。 </p><p class="jingwen n1"> 设变制权，所以解结。 </p><p> 设权变以解结避怨，所以善其后也。 </p><p> 例一：楚庄王，春秋楚君。庄王宴群臣，日暮继烛，命美人行酒，会烛灭，有引美人衣者。美人绝其缨，告王趣火察之。王曰：“<span class="qiangdiao1">奈何显妇人之节而辱士乎？</span>”命曰：“<span class="qiangdiao1">今日之饮，不绝缨者不欢。</span>”群臣尽绝缨而后火，极欢而散。及楚郑交兵，楚不利，一将奋力冲突，五获敌首，卒胜郑。庄王询之，则夜宴绝缨者也。 </p><p> 例二：秦桧，宋人。桧为相，有士人某，假其书谒扬州守，守党其伪，乃并人书押回。桧见之，假之官资。或问其故。曰：“<span class="qiangdiao1">胆敢假桧书，必非常人也。若不以一官束之，则北走胡，南走越矣。</span>” </p><p class="jingwen n1"> 括囊顺会，所以无咎。 </p><p> 顺其势利，当取则取。 </p><p> 例一：孔融，汉人。汉末，徐州牧陶谦病笃，谓别驾糜竺曰：“<span class="qiangdiao1">非刘备不能安此州也。</span>”谦死，竺率众迎备，多方劝行，备逊辞。孔融曰：“<span class="qiangdiao1">今日之事，百姓与能，天与不取，悔不可追。</span>”备遂领徐州。 </p><p> 例二：王某，宋人。王某任浙西一监，初莅任日，吏民献钱物甚丰，曰下马常例。王会见之，以为污己，便欲作状，并物申解上司。吏辈祈请再四，乃令取一柜，以钱物悉纳其中，对众封缄，置于厅治。戒曰：有一小犯，即发。由是吏民惊惧，课息俱备。比终任荣归，登舟之次，吏白厅柜。公曰：“<span class="qiangdiao1">寻常既有此例，须有文牍可证。</span>”吏赍案至，俾舁柜于舟，放流而去。 </p><p class="jingwen n1"> 橛橛梗梗，所以立功。 </p><p> 橛梗如楷，其介如石，不随流俗，乃得成事立功。 </p><p> 例一：冯异，汉人。异好读书，通兵法。从光武，进止有表识。诸将从光武战，每并坐论功，声喧内外。异乃独屏树下。一军敬之，号之“<span class="qiangdiao1">大树将军</span>”。 </p><p> 例二：吕文靖，宋人。仁宗时，大内灾，宫宝略尽。比晓，朝者尽至，日晏，宫门不启，不得问上起居。两府请入对，不报。久之，上御拱宸门楼，有司赞谒，百官尽拜楼下，吕独立不动。上使人问其意。对曰：“<span class="qiangdiao1">官廷有变，群臣愿一望天颜。</span>”上为举帘俯槛，见之乃拜。 </p><p class="jingwen n1"> 孜孜淑淑，所以保终。 </p><p> 创业维艰，令终尤不易，故须勤勉惕励以保之。 </p><p> 例一：曹参，汉人。参曾住高祖，后继萧何为相。举事无所变更，一遵何约束，无所事事。惠帝让参，参免冠谢曰：“<span class="qiangdiao1">陛下自察圣武孰与高帝？</span>”曰：“<span class="qiangdiao1">朕安敢望高帝乎？</span>”曰：“<span class="qiangdiao1">陛下观臣能孰与萧何贤？</span>”曰：“<span class="qiangdiao1">君似不及也。</span>”参与曰：“<span class="qiangdiao1">陛下言之是也，且高帝与萧何定天下，法令既明。今陛下垂拱，参等守职，遵而勿失，不亦可乎？惠帝称善。 </span></p><p> 例二：诸葛亮，蜀汉人。亮佐刘备于颠困，孜孜淑淑，一生慎重。其治蜀也，抚百姓，示仪轨，约官职，从权制，开诚心，布公道。尽忠益时者，虽仇必赏。犯法怠慢者，虽亲必罚。服罪输情者，虽重必释。游辞巧饰者，虽轻必戮。善无微而不赏，恶无纤而不贬。庶事精练，物理其本。循名责实，虚伪不齿。终于邦域之内，咸畏而爱之。故三国鼎峙，并以偏弱，犹能用武南北，诸葛亮之功也。 </p>
