<p align="center" style="text-align:center"><b><span style="font-size:36.0pt;color:#FF6600">金刚般若波罗蜜经分段注解<span lang="EN-US"></span></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300;">姚秦三藏法师鸠摩罗什译<span lang="EN-US"></span></span></p>
<p align="center" style="text-align:center"><span style="color:#003300">民国黄昆山居士著</span><span lang="EN-US" style="color:#003300"></span></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span lang="EN-US"><a href="#a01">法会因由分第一</a></span></p>
<p align="center" style="text-align:center"><span lang="EN-US"><a href="#a02">善现启请分第二</a></span></p>
<p align="center" style="text-align:center"><span lang="EN-US"><a href="#a03">大乘正宗分第三</a></span></p>
<p align="center" style="text-align:center"><span lang="EN-US"><a href="#a04">妙行无住分第四</a></span></p>
<p align="center" style="text-align:center"><span lang="EN-US"><a href="#a05">如理实见分第五</a></span></p>
<p align="center" style="text-align:center"><span lang="EN-US"><a href="#a06">正信稀有分第六</a></span></p>
<p align="center" style="text-align:center"><span lang="EN-US"><a href="#a07">无得无说分第七</a></span></p>
<p align="center" style="text-align:center"><span lang="EN-US"><a href="#a08">依法出生分第八</a></span></p>
<p align="center" style="text-align:center"><span lang="EN-US"><a href="#a09">一相无相分第九</a></span></p>
<p align="center" style="text-align:center"><span lang="EN-US"><a href="#a10">庄严净土分第十</a></span></p>
<p align="center" style="text-align:center"><span lang="EN-US"><a href="#a11">无为福胜分第十一</a></span></p>
<p align="center" style="text-align:center"><span lang="EN-US"><a href="#a12">尊重正教分第十二</a></span></p>
<p align="center" style="text-align:center"><span lang="EN-US"><a href="#a13">如法受持分第十三</a></span></p>
<p align="center" style="text-align:center"><span lang="EN-US"><a href="#a14">离相寂灭分第十四</a></span></p>
<p align="center" style="text-align:center"><span lang="EN-US"><a href="#a15">持经功德分第十五</a></span></p>
<p align="center" style="text-align:center"><span lang="EN-US"><a href="#a16">能净业障分第十六</a></span></p>
<p align="center" style="text-align:center"><span lang="EN-US"><a href="#a17">究竟无我分第十七</a></span></p>
<p align="center" style="text-align:center"><span lang="EN-US"><a href="#a18">一体同观分第十八</a></span></p>
<p align="center" style="text-align:center"><span lang="EN-US"><a href="#a19">法界通化分第十九</a></span></p>
<p align="center" style="text-align:center"><span lang="EN-US"><a href="#a20">离色离相分第二十</a></span></p>
<p align="center" style="text-align:center"><span lang="EN-US"><a href="#a21">非说所说分第二十一</a></span></p>
<p align="center" style="text-align:center"><span lang="EN-US"><a href="#a22">无法可得分第二十二</a></span></p>
<p align="center" style="text-align:center"><span lang="EN-US"><a href="#a23">净心行善分第二十三</a></span></p>
<p align="center" style="text-align:center"><span lang="EN-US"><a href="#a24">福智无比分第二十四</a></span></p>
<p align="center" style="text-align:center"><span lang="EN-US"><a href="#a25">化无所化分第二十五</a></span></p>
<p align="center" style="text-align:center"><span lang="EN-US"><a href="#a26">法身非相分第二十六</a></span></p>
<p align="center" style="text-align:center"><span lang="EN-US"><a href="#a27">无断无灭分第二十七</a></span></p>
<p align="center" style="text-align:center"><span lang="EN-US"><a href="#a28">不受不贪分第二十八</a></span></p>
<p align="center" style="text-align:center"><span lang="EN-US"><a href="#a29">威仪寂静分第二十九</a></span></p>
<p align="center" style="text-align:center"><span lang="EN-US"><a href="#a30">一合理相分第三十</a></span></p>
<p align="center" style="text-align:center"><span lang="EN-US"><a href="#a31">知见不生分第三十一</a></span></p>
<p align="center" style="text-align:center"><span lang="EN-US"><a href="#a32">应化非真分第三十二</a></span></p>
<p align="center" style="text-align:center"><span lang="EN-US">&nbsp;</span></p>
<p>此部《金刚般若波罗蜜经》分段注解缘起。<span lang="EN-US">1990年9月海南出版社出版了《苏东坡金刚经字帖》，在该字帖后附《金刚经》和《心经》分段注解。此注解系民国黄昆山先生所著。</span></p>
<p>本人亦非常喜读背诵《金刚经》，然业障深重，难解如来‘真空妙有’真实意。多年来一直徘徊在无相大门之外而不得入。为此，曾拜读多家大经注解，在诸多注解中，愚以为黄昆山先生注解甚佳，故推荐给大德，望在网站上共用。若大德有所领悟，望敕教于吾，同证涅槃。</p>
<p align="right" style="text-align:right;text-indent:24.0pt;word-break:break-all">愚人培珍启<span>&nbsp; </span></p>
<p><span style="color:#333399">金刚般若波罗蜜经分段注解<span lang="EN-US"></span></span></p>
<p>题解：般若读作钵惹华意智慧。波罗蜜华言到彼岸。经径也，为修行之路径也。</p>
<p>金刚不变不坏，刚则最坚最利，光明坚固，能制物而不为物制，以喻能断妄念也。</p>
<p><b><span style="color:teal">姚秦三藏法师鸠摩罗什译<span lang="EN-US"></span></span></b></p>
<p>鸠摩罗什华言童寿，于后秦弘始四年，奉诏翻译金刚般若波罗蜜经。</p>
<p>这部金刚经，是由佛与须菩提一问一答，由阿难笔记而成。</p>
<p>佛具十号：如来，应供，正偏知明，行足，善逝，世间解，无上士，调御丈夫，天人师，佛，具此十德，方称世尊。</p>
<p>观世音菩萨，于过去无量劫前，为正法明如来。于现在贤劫中，示现为观世音菩萨，救度众生一切苦难。</p>
<p>四大天王，管领四大部洲。</p>
<p>韦驮菩萨，三洲感应，拥护佛法。</p>
<p>释迦牟尼佛，又称释迦文佛。名悉达，父净饭王，于周昭王二十六年甲寅四月八日，从摩耶夫人右胁生，生时放大光明，遍照十方，地涌金莲，自然捧足，一手指天，一手指地，口即能言，颖慧夙成，不由师授。居王宫十九年，出家修道十二年，说法四十九年，涅槃于周穆王壬申二月十五日，住世七十九年。</p>
<p>须菩提生时，府库尽空，父卜云，既善且吉，故曰空生，亦名善现，又称吉祥尊者。佛十大弟子中解空第一。</p>
<p>迦叶（叶音室），华言饮光，以身有金光得名，苦行第一。佛在灵山会上拈花微笑，心印密传，为禅宗第一世祖。</p>
<p>阿难，释迦佛堂弟，父斛饭王，以佛成道日生，因名庆喜，弟子中多闻第一。</p>
<p><a name="a01"></a><span style="color:#333399">法会因由分第一<span lang="EN-US"></span></span></p>
<p>全部经三十二段，为梁昭明太子所分。</p>
<p>祗园法会由此起因，时为周穆王九年戊子。</p>
<p><b><span style="color:teal">如是我闻。一时佛在舍卫国。祗树给孤独园与大比丘众。千二百五十人俱。尔时世尊。食时。著衣持钵。入舍卫大城乞食。于其城中。次第乞己。还至本处。饭食讫。收衣钵。洗足己。敷座而坐。<span lang="EN-US"></span></span></b></p>
<p>第一段是叙述祗园法会为这次说法之起因。</p>
<p>如是我闻，阿难云：此经是我亲闻佛说者。舍卫国是波斯匿王国名。祗院太子施舍一个有祗树的园子，给与孤独长者，故名为祗树给孤独园。大比丘，是有德行者，菩萨罗汉诸弟子是也。</p>
<p>佛制，只食中午一餐，过午不食。舍卫大城内的人家，午饭煮好，必先留有一份新鲜的饭莱放在大门内，等候佛和弟子来取。食时，是到了中午时。著衣持钵，著二十五条之僧迦黎衣，持四天王所献之绀琉璃钵。佛领率诸弟子，入舍卫大城中，不分贫富，次第向人家各取了一份饭菜，回至本处，食完饭，收衣钵，洗了脚，敷座而坐。</p>
<p>佛行乞食法，折我娇心，生彼施福也。佛行洗足，洗则净身业也。布席跌坐，摄动归静，心同佛也。</p>
<p><a name="a02"></a><span style="color:#333399">善现启请分第二<span lang="EN-US"></span></span></p>
<p><b><span style="color:teal">时长老须菩提。在大众中。即从座起。偏袒右肩。右膝著地。合掌恭敬。而白佛言。稀有世尊。如来。善护念诸菩萨。善付嘱诸菩萨。世尊。善男子善女人。发阿褥多罗三藐三菩提心。云何应住。云何降伏其心。佛言。善哉善哉。须菩提。如汝所说。如来善护念诸菩萨。善付嘱诸菩萨。汝今啼听。当为汝说。善男子善女人。发阿褥多罗三藐三菩提心。应如是住。如是降伏其心。唯然。世尊。愿乐欲闻。<span lang="EN-US"></span></span></b></p>
<p>第二段是须菩提向佛请示说法的记载。</p>
<p>长老，是道高年长之称。合掌当胸，是心合道也。善男子善女人，是指在家之修行者。如者，真性之本体，来者，真性之实用，真性遍虚空世界，而常自如，又随所感而来现，故曰如来。佛，华言觉也，故佛称觉王，觉有三义，自觉，觉他，觉行圆满，三觉满，万德具，方得称佛。菩提萨唾，华言觉有情，上求佛觉，下化有情，称菩萨，省文也。阿褥多罗三藐三菩提，阿无也，褥多罗上也，三藐正等，三菩提正觉也。云何应住，是如何住其道心，使得定静。云何降伏其心，是如何降伏其妄念，使无纷扰。发无上正等正觉心者，正性无可上之，故曰无上，圣凡同具，故曰正等，圆明无亏，故日正觉。</p>
<p><a name="a03"></a><span style="color:#333399">大乘正宗分第三<span lang="EN-US"></span></span></p>
<p><b><span style="color:teal">佛告须菩提。诸菩萨摩诃萨。应如是降伏其心。所有一切众生之类。若卵生。若胎生。若湿生。若化生。若有色。若无色。若有想。若无想。若非有想。若非无想。我皆令入无余涅槃而灭度之。如是灭度无量无数无边众生。实无众生得灭度者。何以故。须菩提。若菩萨有我相。人相。众生相。寿者相。即非菩萨。<span lang="EN-US"></span></span></b></p>
<p>第三段佛讲大乘法为至正之宗。</p>
<p>菩萨摩阿萨是菩萨中具大觉性者。卵生是鸡鸭等类，胎生是人，马牛等，湿生是在水中所生的微生虫。化生是由变化而生的蚊、萤等。有色是色界天，但有色身而绝情欲的天人。无色是无色界天，惟有灵识而无色身的天人。有想是有想界天，惟有想不复有色身的天人。无想是无想诸天界，一念寂然不动的天人。非有想非无想，是非想非非想诸天界的天人。</p>
<p>涅槃，音逆盘。涅不生，槃不灭、超脱轮回地，如来真性明觉，能令众生灭尽嗔痴，度脱苦海，毫无剩义之为无余涅槃。涅槃不生不灭，真性常住，谓入于大胜妙之地，非谓死也。</p>
<p>菩萨度尽无量无数无边众生，而说无有一众生为我度者，何以故，佛告须菩提。若菩萨有我相，人相，众生相，寿者相，即非菩萨。所以者何，因为未悟的菩萨亦是众生；既悟的众生，即是菩萨，其实是众生自性自度，我无功也。</p>
<p>何谓四相，四相由我执而起，吾人一有执著，既有能执所执，能即我相，所即人相。种种分别即众生相，能执所执不断，即寿者相，四相空，即我执空，又名人空。</p>
<p>若存我能度生之念，不能忘我者，我相也。见所度之生，不能忘人者，人相也。所度之生中，分别灵蠢高下者，众生相也。欲身长存度世，念念续续，能所继续不断，不能忘我人者，寿者相也。</p>
<p>众生无边誓愿度，原是菩萨之本愿，但四相不空，不得成菩萨。</p>
<p>&nbsp;<span lang="EN-US"></span></p>
<p><a name="a04"></a><span style="color:#333399">妙行无住分第四<span lang="EN-US"></span></span></p>
<p><b><span style="color:teal">复次须菩提。菩萨于法应无所住。行于布施。所谓不住色布施。不住声香味触法布施。须菩提。菩萨应如是布施。不住于相。何以故。若菩萨不住相布施。其福德不可思量。须菩提。于意云何。东方虚空。可思量不。不也。世尊。须菩提。南西北方四维上下虚空可思量不。不也。世尊。须菩提。菩萨无住相布施。福德亦复如是不可思量。须菩提。菩萨但应如所教住。<span lang="EN-US"></span></span></b></p>
<p>第四段是讲微妙行法无所住。</p>
<p>菩萨于法，即于无上正等正觉之法。住者著也。布施是布己之所有，施之于人也。菩萨发心，度生为事，菩萨六行，布施居先，此以布施无相为降伏，又即以无住为住也。布施不住色声香味触法此六者，以六根清净故也。六度者，布施度铿吝，持戒度淫邪，忍辱度嗔恚，精进度懈退，禅定度散乱，般若则六度兼该，万行具备。</p>
<p>凡夫布施，都住根尘，以求福报，纵得福，亦有限。菩萨无相布施，三轮体空，清净益利，原无心求福也，而自然离生死苦，受大快乐，得证佛果，其福德不可思议称量也。勿谓无相布施，虚而无福也，无相之福甚大，即如虚空无相，其边际不可心思量度。</p>
<p>四维者，东南，东北，西南，西北，合上下为十方。</p>
<p>菩萨无相布施，行清净施也，其福德亦如十方之虚空无量无边也。</p>
<p>按：天文学家，知道地球是圆形的，围绕太阳运行，地球上下四维虚空，尚有无数太阳系，这是近百年的事，而我佛陀二千五百年前，已知道三千大千世界，天空中有无数无量的太阳系了，这证明佛的智慧是超科学的，为现代科学家所望尘莫及。</p>
<p></p>
<p><a name="a05"></a><span style="color:#333399">如理实见分第五<span lang="EN-US"></span></span></p>
<p><b><span style="color:teal">须菩提。于意云何。可以身相。见如来不。不也。世尊。不可以身相得见如来。何以故。如来所说身相。即非身相。佛告须菩提。凡所有相。皆是虚妄。若见诸相非相。则见如来。<span lang="EN-US"></span></span></b></p>
<p>第五段是说悟如如理，实见如来。</p>
<p>如来真性佛也。色身是相，法身是性。如来说：丈六身相，特大圆镜智，所现影像耳，非真实法身相，不特佛相如是，凡一切人物所有之相，皆属虚妄，若不执诸相为实相，而见诸相即非相，则知色身中具有法身，则见自性如来矣。</p>
<p>度生布施，固不可著相也。恐意中或执一佛相。故本段复以诸相非相破之。</p>
<p></p>
<p>四智者，一大圆镜智，二妙观察智，三平等性智，四成所作智。</p>
<p>本经经义至此包括己尽，以后问答，皆破疑阐理，开示学人。</p>
<p><a name="a06"></a><span style="color:#333399">正信稀有分第六<span lang="EN-US"></span></span></p>
<p><b><span style="color:teal">须菩提白佛言。世尊。颇有众生。得闻如是言说章句。生实信不。佛告须菩提。莫作是说。如来灭后。后五百岁。有持戒修福者。于此章句。能生信心。以此为实。当知是人。不于一佛二佛三四五佛而种善根。已于无量千万佛所。种诸善根。闻是章句。乃至一念生净信者。须菩提。如来悉知悉见。是诸众生。得如是无量福德。何以故。是诸众生。无复我相人相众生相寿者相。无法相。亦无非法相。何以故。是诸众生。若心取相。则为著我人众生寿者。若取法相。即著我人众生寿者。何以故。若取非法相。即著我人众生寿者。是故不应取法。不应取非法。以是义故。如来常说。汝等比丘。知我说法。如筏喻者。法尚应舍。何况非法。<span lang="EN-US"></span></span></b></p>
<p>第六段讲生真正信心，最为世所稀有，但是实信有（之）人仍须推及无相。</p>
<p>前段示离相度生，以彰妙慧，无相布施，以称妙福，非相见佛，以印妙心，空生一一信受，又欲众生同生信心，佛告以果能净信，不但证法空，且脱法空之障矣。</p>
<p>须菩提很恭敬对佛说：世尊，众生们对于以上佛所说，都能真实相信吗？佛告须菩提，莫说现在众生，能生实信，即至后五百年，魔强法逆之时，亦必有闻此经而生信心者。夫能净信于五百余岁之后，其善根必须种于五百余岁之前，早已恭敬三宝，累劫熏修，于自性福田中，深植善根。</p>
<p>一念者，即纯一不杂之意。净信者，至诚无为之意。诚能感格，故悉知悉见，佛具慧眼，洞悉此净信众生，得如十方虚空无相之福德。何以知浮<span lang="EN-US">(深)信者便得福德？因为能信此章句者，定然四相皆空。二执俱化，灭嗔痴，度苦海，而得益利无量也。</span></p>
<p>何以知净信者，人法皆空？是诸众生，若心有所取，即住于相也。住于法，则法亦相也，住于非法，则非法亦相也。层层翻驳，总之一有所执，即不能净信心矣。故能净信者，不可著有，亦不可著无，法相宜空，非法之相亦宜泯。</p>
<p>未渡须筏，既渡当离筏。喻人未悟真性，不可无佛法，既悟不可执佛法，如此则佛法尚当舍，何况非佛法乎。</p>
<p><a name="a07"></a><span style="color:#333399">无得无说分第七<span lang="EN-US"></span></span></p>
<p><b><span style="color:teal">须菩提。于意云何。如来得阿褥多罗三藐三菩提耶。如来有所说法耶。须菩提言。如我解佛所说义。无有定法。名阿褥多罗三藐三菩提。亦无有定法。如来可说。何以故。如来所说法。皆不可取。不可说。非法。非非法。所以者何。一切贤圣。皆以无为法而有差别。<span lang="EN-US"></span></span></b></p>
<p>第七段解真空妙理，本无形相，自然无得亦无可说之义。</p>
<p>上言佛非相见法，不可取，何以如来现在说法，故破此疑。</p>
<p>佛告须菩提说：你要知道，如来虽然是已经觉智圆满，宇宙之真理，无所不知，然而如来有一定之法可得吗？有确定之法可说吗？须菩提回答说：我了解佛所说的意思，正等正觉全在性灵中，无定法可名，而无上菩提，更深妙难名，正觉之用，应机而酬，亦无可说。所以如来所说的法，其真理无可名，亦无可说。因为无上菩提法是要性修，而不能以色相取，如以相取，就不能深造到性理之妙。</p>
<p>这个道理，只可用心传，而不能以口说，若是可以说，又如何能超出言思之表呢？许多法，是佛给众生说法时所用的方式，并不是真实不移，永久遵循的法。所以说非法。但是佛假此理开悟众生，不能否定它的真理，所以又不能说是非法。所谓无为，是自然觉性，不借人为，以心悟性，以性印心，微妙圆通，既不著于有，亦不沦于无，所以无定（为）者何，此法本无事作为，如四果三贤十圣，皆用此无为法以自修，但根有利钝，悟有浅深，则所证有差别耳。</p>
<p>声闻悟心无为，缘觉悟法无为，十地菩萨悟法空无为，妙觉菩萨悟真无为，而无不为。无为法者，常清常净，无实无虚，不与天地相终始，解者应不作断灭相。</p>
<p><a name="a08"></a><span style="color:#333399">依法出生分第八<span lang="EN-US"></span></span></p>
<p><b><span style="color:teal">须菩提。于意云何。若人满三千大千世界七宝以用布施。是人所得福德宁为多不。须菩提言。甚多。世尊。何以故。是福德。即非福德性。是故如来说福德多。若复有人。于此经中。受持乃至四句偈等。为他人说。其福胜彼。何以故。须菩提。一切诸佛。及诸佛阿褥多罗三藐三菩提法。皆从此经出。须菩提。所谓佛法者。即非佛法。<span lang="EN-US"></span></span></b></p>
<p>第八段言诸佛之法皆从此经出生。</p>
<p>前言无得无说，恐人忽略此经，不知应如何修持？所以本节讲欲显无为之福，先言有漏之因，盖以人世之福，离不开缘与业，缘业有时能尽，惟有出世之福慧，本由性生，而永久无尽也。</p>
<p>因此佛召呼须菩提问道：假如有人，用三千大千世界的名贵七宝，那样贵重，那样多，去施给众生，救济众生，而此人获得之福德，可以说是很多吧？须菩提知佛之意，急回答说：世尊，是很多。但是聚宝布施是藉物而修，物之聚散，有数有限，其福德自然有限。此种福德是人间之福，非福德性，纵然很多，仍不能超出轮回。所谓福德性者，即是从性中智慧而出之福德。</p>
<p>若复有人，于此经中，受之于心，持久不忘，乃至四名偈等，为他人说，先觉觉人，自利利他，其所得性中之福德，胜彼七宝布施之福德多矣。何以故，一切三身四智诸佛，及无上菩提之法，皆从此文字般若而出，故称般若为佛母。佛又恐人执著有法，随又扫去曰：即非佛法，盖所谓佛法者，不过藉以开悟众生耳。六祖曰：佛者觉也，法者悟也，若不觉不悟，而外求他法，即非佛法。</p>
<p>本经以福德与智慧相较，前后九番，此段是第一番。</p>
<p><a name="a09"></a><span style="color:#333399">一相无相分第九<span lang="EN-US"></span></span></p>
<p><b><span style="color:teal">须菩提。于意云何。须陀洹能作是念。我得须陀洹果不。须菩提言。不也。世尊。何以故。须陀洹名为入流。而无所入。不入色声香味触法。是名须陀洹。须菩提。于意云何。斯陀含能作是念。我得斯陀含果不。须菩提言。不也。世尊。何以故。斯陀含名一往来。而实无往来。是名斯陀含。须菩提。于意云何。阿那含能作是念。我得阿那含果不。须菩提言。不也。世尊。何以故。阿那含名为不来。而实无不来。是故名阿那含。须菩提。于意云何。阿罗汉能作是念。我得阿罗汉果不。须菩提言。不也。世尊。何以故。实无有法。名阿罗汉。世尊。若阿罗汉作是念。我得阿罗汉道。即为著我人众生寿者。世尊。佛说我得无诤三昧。人中最为第一。是第一离欲阿罗汉。世尊。我不作是念。我是离欲阿罗汉。世尊。我若作是念。我得阿罗汉道。世尊则不说。须菩提是乐阿兰那行者。以须菩提实无所行。而名须菩提。是乐阿兰那行。<span lang="EN-US"></span></span></b></p>
<p>第九段言四相归一，究竟无相；若有一相，即无得果。此段破不可得果之念。上言佛法不可执著，此言佛果亦不可著相。修中有果，随证随空。空生承四果之问，返躬自照，即以佛之所许而证之也。</p>
<p>本节所言须陀洹，斯陀含，阿那含，阿罗汉，四种小乘果位之圣人，较凡夫已为道高德重，惟佛仍恐人不知圣者以无念为宗，每兴起所得之心。因而向须菩提说：须陀洹在修行时是自认已得果，已得道了吗？须菩提深知佛意。即回答说：没有。世尊，须陀洹原为入流。是刚刚步入涅槃之圣流，初入无相之门，仅得预圣流之雅号，而心无所得，所以说而无所入，只是不入六尘境界，因而名须陀洹。</p>
<p>佛又接著问，须菩提，你以为第二果斯陀含。他是已经渐修精进，修无漏业，念念不住六尘境界，而斯陀含亦自以为己得声闻第二果否？须菩提回答说：没有。是什么原因呢？斯陀含心恝于道，只余一生一灭，前念方著，后念即离，心不著生灭之相，是谓斯陀含。</p>
<p>佛又问须菩提说：阿那含在修行时，自以为得声闻第三果吗？须菩提说：没有。是什么原因呢？阿那含不来欲界受生，内无欲心，外无欲境，习定已深，六尘四相，一一证空，而无不来之相，是谓阿那含。</p>
<p>佛再问：须菩提，你以为无生阿罗汉当修行时，自念已得声闻第四果吗？须菩提回答说：不是。世尊，是什么原因呢？阿罗汉诸漏已尽，诸法不受，心空相灭，没有得道之心，又怎能有得果之念呢？如果于道有得，于法有名，乃凡夫之行，也就是已著我人众生寿者四相。道与法皆是假名，在行为道，在教道法，佛法本空，有何可得。所以阿罗汉，若自念得道，就是著四相，何以能为阿罗汉呢？须菩提接著说：佛认为我没有竞物心到精妙处，是弟子中解空第一人，四相皆已灭尽，爱染不生的离欲阿罗汉。佛虽然如此称道我，但我实不作得道想，若作此念，即是心有生灭，就不能名之为阿罗汉了。接著须菩提又说：世尊，我若是作得道之念，就是心存有我，便生诤心，佛也不能说我是乐寂静行之人。实际我是原无所得，也实无所行，惟有本分上一尘不著，也就是因此而得名须菩提，所以佛说我是乐寂静之行者。</p>
<p>阿罗汉，华言无学，谓位断三界，烦恼俱净，究竟真理，无法可学。</p>
<p>四十二章经曰，阿罗汉飞行自在，旷劫常存。阿那含寿终生天，直证罗汉。斯陀含再受一生，即证罗汉。须陀洹七死七生，方证罗汉。</p>
<p>三昧，作正定，正受，正见解。不见心名正定。不受诸妄名正受。远离九十六种邪见名正见。</p>
<p>六祖曰，诤是胜负心，与道相违背，便生四相心，何由得三昧。离欲即解脱，以离欲故得无诤。</p>
<p><a name="a10"></a><span style="color:#333399">庄严净土分第十<span lang="EN-US"></span></span></p>
<p><b><span style="color:teal">佛告须菩提。于意云何。如来在然灯佛所。于法有所得不。不也世尊。如来在然灯佛所。于法实无所得。须菩提。于意云何。菩萨庄严佛土不。不也。世尊。何以故。庄严佛土者。即非庄严。是名庄严。是故须菩提。诸菩萨摩诃萨。应如是生清净心。不应往色生心。不应住声香味触法生心。应无所往。而生其心。须菩提。譬如有人。身如须弥山王。于意云何。是身为大不。须菩提言。甚大世尊。何以故。佛说非身。是名大身。<span lang="EN-US"></span></span></b></p>
<p>第十段言净明心地即是庄严。</p>
<p>昔莲华国内有婆罗门，生子名释提洹竭，出家成道，即然灯佛，又名定光佛，生时遍体放光，照彻十方。一大世界，必有一佛说化，谓之佛土。庄严即整肃之义。以定慧之宝，庄严心内佛土者，菩萨也。以金珠之宝，庄严世间佛土者，凡夫也。</p>
<p>昔文殊问佛曰，何名大身，佛言非身是名大身。非身者，法身也，即真性也。</p>
<p>上节言小乘圣者无得。这节说大乘圣亦无得。所以佛向须菩提说：我以前在本师定光佛前听法时，并未持有得之心，你说是否？须菩提回答说：是的！世尊对于法，实无所得。因为觉悟自性，本来清净，原无尘劳，寂而常照，即自成佛。</p>
<p>佛又问须菩提说：菩萨庄严佛土否？须菩提言，不也。如来以无得为得，菩萨亦岂以庄严为庄严。何以故，庄严乃法性庄严，非形相庄严，如黄金为地，七宝为台，此不过是形相庄严耳。佛土，即净土也。庄严既不在外饰，则当内净诸心，心净，则佛土自净，庄严莫甚矣。是故须菩提，诸菩萨摩诃萨，应如是生清净心，不应住色生心，不应住声香味触法生心，欲尘净尽，则无所住而生清净心，盖清净心，包涵太虚，充满法界，无物可比其大。</p>
<p>佛欲众生觉悟此心，故以大身为问，须菩提，譬如有人，其身大如须弥山王，高广有三百三十六万里，为众山之王，你的意思如何？是身为大否？须菩提回答说：甚大世尊，但此身虽大，终受轮回，非真实性，是虚名大身。佛曾说：凡有形相，有生灭，皆是虚妄。三千大千世界亦是虚妄。惟有佛说之非相法身，无漏无为，是名清净大身。何以既有形相，皆为虚妄呢？因为已具有形相，无有不破坏者，纵然暂时不破坏，亦是业力支持，业尽仍须坏，惟真性无形相，乃无从坏起，真性常住不变，所以说，非身是名大身。</p>
<p><a name="a11"></a><span style="color:#333399">无为福胜分第十一<span lang="EN-US"></span></span></p>
<p><b><span style="color:teal">须菩提。如恒河中所有沙数。如是沙等恒河。于意云何。是诸恒河沙宁为多不。须菩提言。甚多世尊。但诸恒河。尚多无数。何况其沙。须菩提。我今实言告汝。若有善男于善女人。以七宝满尔所恒河沙数三千大千世界。以用布施。得福多不。须菩提言。甚多世尊。佛告须菩提。若善男子善女人。于此经中。乃至受持四句偈等。为他人说。而此福德。胜前福德。<span lang="EN-US"></span></span></b></p>
<p>第十一段述说持经度人，修无为福胜于七宝布施。</p>
<p>此分较量财与法两种布施，以表明无为之胜。能生清净心，便得无为福，所以佛更以福慧较胜，一再叮咛，希望众生精进。</p>
<p>印度雪山之顶有池，方圆五十由旬，八功德水充满其中，池水东出为恒河，沙细如面，佛尝居此说法。</p>
<p>佛说：须菩提，譬如恒河中所有的细沙，已经很多，再将恒河所有细沙，一粒沙化成一个恒河，原有的细沙，本已无法计算，若再计算新河的沙数，不是更多了吗？须菩提，我今实告汝，如有许多男女善人，将他们多量的金银财宝去布施，而这些财宝的数量，如同恒河沙数，甚或者更以一沙一世界计算，他的财宝，堆满那许多个三千大千世界的财宝，用以布施，这种布施所得的福德，多不多呢？须菩提回答说：世尊！得福很多。</p>
<p>佛又告须菩提说：另外有许多男女善人，皆能在此经中，接受其义理而持守之，乃至受持四句偈等，为他人讲说，其效果不但自己不为恶业所缚，而能悟明真性，并且使人人能明心见性，脱离轮回，永超生死，而这种福德，比较恒河沙数之世界财宝布施，所得之福德，超出无量倍数。这就是财施有尽，法施无穷，财施不出欲界，法施能出三界，所以说此福德胜前福德。</p>
<p><a name="a12"></a><span style="color:#333399">尊重正教分第十二<span lang="EN-US"></span></span></p>
<p><b><span style="color:teal">复次须菩提。随说是经。乃至四句偈等。当知此处。一切世间天、人、阿修罗。皆应供养。如佛塔庙。何况有人。尽能受持读诵。须菩提。当知是人。成就最上第一稀有之法。若是经典所在之处。即为有佛。若尊重弟子。<span lang="EN-US"></span></span></b></p>
<p>第十二段讲受持正教之人，天人皆予敬重。</p>
<p>此段承上文极言持经之胜，果能净心持此经典，岂只得福多，且可成就般若法身，渐证佛果矣。</p>
<p>阿修罗，华言非天，言富贵同天，而无天德也。因嗔恨心重，故托生此种。</p>
<p></p>
<p>此节申言如何胜福之义，并言说经为益之大。佛说：须菩提，你要知道，不论对于凡夫圣贤，或者人多人少，以及城乡、繁华市区，或是僻静地处，更无论昼夜，以及时间长短，如遇机会，当为说此经典，乃至最少四句偈等，为人解说。既然有人受持读诵演说，他的功德威力，自然很大。所以这个说经的地方，即是如同塔庙一样。因为说经，能使听者除迷妄心，悟本来佛性，所以天道、人道、阿修罗道，皆应来供养持经的人。演说一经一偈，即有此功德，何况能持诵全经呢？</p>
<p>须菩提你应当知道，这种人无漏无为，成最上法身，功德完满，成就第一报身，众圣独尊，成稀有应身，见性无疑。心常清净，不生不灭，无诸妄念，已成就最上第一稀有之法。佛经即是法宝，既有佛，即是佛宝，若尊重弟子，就是僧宝，三宝俱在，可不尊重那？</p>
<p><a name="a13"></a><span style="color:#333399">如法受持分第十三<span lang="EN-US"></span></span></p>
<p><b><span style="color:teal">尔时须菩提。白佛言。世尊。当何名此经。我等云何奉持。佛告须菩提。是经名为金刚般若波罗蜜。以是名字。汝当奉持。所以者何。须菩提。佛说般若波罗蜜。即非般若波罗蜜。是名般若波罗蜜。须菩提。于意云何。如来有所说法不。须菩提白佛言。世尊。如来无所说。须菩提。于意云何。三千大千世界。所有微尘。是为多不。须菩提言。甚多世尊。须菩提。诸微尘。如来说非微尘。是名微尘。如来说世界。非世界。是名世界。须菩提。于意云何。可以三十二相。见如来不。不也世尊。不可以三十二相。得见如来。何以故。如来说三十二相。即是非相。是名三十二相。须菩提。若有善男子善女人。以恒河沙等身命布施。若复有人。于此经中。乃至受持四句偈等。为他人说。其福甚多。<span lang="EN-US"></span></span></b></p>
<p>第十三段佛指明持说此经，成就稀有之法，当永行持。此经之妙，以本性之智慧，成无上之菩提，如大而世界，细而微尘，妙而佛之身相，皆为虚妄而不实，不若心中般若波罗蜜。</p>
<p>性中智慧，如金刚之光明坚固，能斩截尘根缠缚，破执扫空，度脱苦海，直超彼岸。</p>
<p>须菩提说：持说此经，能有如此稀有的成就，弟子应当遵命持诵。但不知受持之法，因而请示世尊说：此经应标示何种名称？我等应如何奉持？佛告须菩提，是经名为金刚般若波罗蜜，乘此圣利之智慧，能到达安乐之彼岸。以是名字，汝等应当诚心奉持，一心流布于天下后世。但恐众生迷于法执，因为既是说般若波罗蜜者，妙觉本性，湛若太虚，休既虚无，何名之有？故曰，即非般若波罗蜜。又恐人生断见，因权立此名，以便于奉持，故曰，是名般若波罗蜜。</p>
<p>佛又说：须菩提，你以为如来有所说法否？本心元净，诸法皆空，更有何法可说，二乘之人，执著人空法有，才有所说，而菩萨了悟人法皆空，即无所说。所以须菩提向佛说：世尊，佛是无法可说。</p>
<p>接著佛问须菩提，三千大千世界，所有微尘是为多否？须菩提言，甚多。佛告须菩提，微尘虽多，然无定体，终为虚妄，是名为微尘耳。世界虽大，然劫尽则坏，非为真实，是名为世界耳。</p>
<p>佛又问须菩提，可以三十二相见如来否？须菩提说：否也，不可以三十二相得见如来。如来真性佛，般若真性，法身相也。三十二相应身相也。应相可见，法相则不可见。何故不可见？因为佛虽现色身为三十二相，至涅槃时，则皆无有，所以不能见真性如来。</p>
<p>佛告须菩提说：若有善男子善女人，以恒河沙等身命布施，若复有人，于此经中，乃至受持四句偈等，为他人解说，其福甚多。此言舍身求福，比财施更进矣。但未明本性，毕竟不如持经，自利利人，使人人知身内各具般若真性，则持经之福甚多也。财施也，命施也，总为有漏之因，见性也，明心也，实获无为之福。佛具三身，清净法身，圆满报身，百千万亿化身，应身即化身也。</p>
<p>如来具容貌相好十二种，身体相好十种，手足相好十种，以三十二种净行，修成三十二种相好。</p>
<p>身命布施，喻也，无非委身事佛之意，不可以舍身拼命，投崖饲虎视之，忍令人立就死地哉。</p>
<p><a name="a14"></a><span style="color:#333399">离相寂灭分第十四<span lang="EN-US"></span></span></p>
<p><b><span style="color:teal">尔时须菩提。闻说是经。深解义趣。涕泪悲泣而白佛言。稀有世尊。佛说如是甚深经典。我从昔来。所得慧眼。未曾得闻如是之经。世尊。若复有人得闻是经。信心清净。则生实相。当知是人成就第一稀有功德。世尊。是实相者。则是非相。是故如来说名实相。世尊。我今得闻如是经典。信解受持。不足为难。若当来世。后五百岁。其有众生得闻是经。信解受持。是人则为第一稀有。何以故。此人无我相。无人相。无众生相。无寿者相。所以者何。我相即是非相。人相。众生相。寿者相即是非相。何以故。离一切诸相。则名诸佛。佛告须菩提。如是如是。若复有人。得闻是经。不惊。不怖。不畏。当知是人。甚为稀有。何以故。须菩提。如来说第一波罗蜜。即非第一波罗蜜。是名第一波罗蜜。须菩提。忍辱波罗蜜。如来说非忍辱波罗蜜。是名忍辱波罗蜜。何以故。须菩提。如我昔为歌利王割截身体。我于尔时。无我相。无人相。无众生相。无寿者相。何以故。我于往昔。节节支解时。若有我相。人相。众生相。寿者相。应生嗔恨。须菩提。又念过去。于五百世。作忍辱仙人。于尔所世。无我相。无人相。无众生相。无寿者相。是故须菩提。菩萨应离一切相。发阿褥多罗三藐三菩提心。不应住色生心。不应住声香味触法生心。应生无所住心。若心有住。则为非住。是故佛说菩萨心。不应住色布施。须菩提。菩萨为利益一切众生故。应如是布施。如来说一切诸相。即是非相。又说一切众生。即非众生。须菩提。如来是真语者。实语者。如语者。不诳语者。不异语者。须菩提。如来所得法。此法无实无虚。须菩提。若菩萨心住于法。而行布施。如人入暗。则无所见。若菩萨心不住法。而行布施。如人有目。日光明照。见种种色。须菩提。当来之世。若有善男子善女人。能于此经。受持读诵。则为如来。以佛智慧。悉知是人。悉见是人。皆得成就无量无边功德。<span lang="EN-US"></span></span></b></p>
<p>第十四段述能离诸相，自得寂静，妄念消逝。</p>
<p>空生于离相见佛，已悟十分真谛。所以他听了佛说此经以后，已经了悟人法两空，深得中道之理，感极涕零的（地）对佛说：稀有世尊，我昔所得慧眼，于有见空，今闻是经，于空不遣，乃悟向取证之道尚浅也。世尊！若是有人，得闻是经，信得自心本来清净，具有般若真性，坚固常存，非幻非虚，不生不灭，则生实相。当知是人，超出诸乘，成就第一稀有功德。世尊，究竟此实相者，如太虚空，无有形迹，即是非相，如来说名实相而已。世尊，我今得闻如是经典，信其理，解其义，承受修持，并不为难。若当来世，后五百岁，浊世末法时，去佛遥远，苦海茫茫，是人闻经信受，心皈佛法，是人则为第一稀有。何以故？盖以是人，能无四相已证人空矣。何以知是人能无四相？是人已悟非相，能空非相之相矣。何故必要离相，能离一切有相，离一切空相，证真空无相之妙，则成正觉矣。佛告须菩提，如是如是。此经旨趣深妙，如非有大根器的人，听了难免惊骇，所以听了此经不惊是无疑心，不畏是无退心，不怖是无难心。谛听受持、永不退转，当知是人甚为稀有。何以故？须菩提，如来说第一波罗蜜，原以诸经皆从此出，乘此智慧到彼岸，岂果有彼岸之可执，特名之为第一波罗蜜而已。</p>
<p>按：六波罗蜜，一布施，二持戒，三忍辱，四精进、五禅定，六智慧。智慧虽居第六，其实破除疑纲，是第一义，忍辱最难，故特揭出之。</p>
<p>六波罗蜜中第三种是忍辱波罗蜜。能做到忍辱，才不起嗔恨心，嗔恨不起，方得不昏乱真性，真性不乱，才能到达诸佛彼岸。但是真性中实际无此忍辱，因为了悟人法两空，即无所谓忍辱之相，是己达到了我人众生寿者之四非相，所以说非忍辱是名忍辱，这是要忘辱忘忍。佛又说：何以要忘忍忘辱呢？须菩提，我要向你们讲一个实际的例子，从前有一位无道暴君歌利王，率采女在野外游猎，遇我适在坐禅，王曾令人割断我的手足耳鼻，我在那时候，安静不动，任其割截，实具有般若正智，通过一真法界，所以四相皆空，万念俱寂。何以知无相呢？我在当时，身体被他节节支解时，假设我不能万念俱空，忘怀我人之相，则必生恨心。佛以慈忍力，还复如故。详见涅槃经。</p>
<p>如来说：我在前五百世，作忍辱仙人，修忍辱波罗蜜行，欲令众生成忍辱波罗蜜法。不著诸相，乃至于恶骂捶打皆忍受。能忍必由无相。</p>
<p>佛告须菩提，菩萨受如来无相教法，欲成佛道，必要发菩萨无上道心，亦即清净无相心。不起生灭，湛然清净，不应当住著所有形色而生出的念头。譬如说爱高楼大厦，美丽器皿，又不当住著于声香滋味，以及由所接触而生的心，如歌唱与异趣，娇娜美女，甚且泥于法而不能见真性的心念，也不应住著，心无所住则见真性。所以佛说菩萨心，为无所住心，不能以布施求欲望之满足。</p>
<p>须菩提！菩萨是要俭于己，而奢于人，有利众生，尽力为之，故应如是无相布施。</p>
<p>佛所说人我一切诸相，原是指示菩萨之解说，其实本体全空，原是非相。所谓一切众生，也是引导诸菩萨灭度耳，其实众生，若见本性即非众生。</p>
<p>佛说了以上这番话，恐众生不相信，乃强调说：如来所说的话，是真语者，真而不妄。实语者，实而不虚。如语者，如而当理。不诳语者，不欺人。不异语者，不二说。</p>
<p>佛告须菩提，如来所得法，心体空寂，无相可得，所以说此法无实；无形可观，而妙有无方，欲言其虚，自性具足，故曰此法无虚。无实无虚，既离有相又离空相，不著两边，乃是真空无相之相。</p>
<p>佛又说：如果修行人，教化众生住著于法，而行法布施，不达三轮体空，则为无明所障，昏暗蔽塞，不能见真空无相之理，如入暗室，则无所见。若不住法而行布施，豁金刚眼，燃般若灯，性光四照，洞彻真空妙理，如人有双目，像日光明照见种种色。</p>
<p>佛又指示须菩提说：无论现在的世间，或未来的世界，如果有善行的男女，能对这部经典，直下顿悟真空，不稍暂舍的读诵行持，就能为诸佛如来以佛之智慧去完全了知其人，成就无量无边的功德。</p>
<p><a name="a15"></a><span style="color:#333399">持经功德分第十五<span lang="EN-US"></span></span></p>
<p><b><span style="color:teal">须菩提。若有善男子善女人。初日分。以恒河沙等身布施。中日分。复以恒河沙等身布施。后日分。亦以恒河沙等身布施。如是无量百千万亿劫。以身布施。若复有人。闻此经典。信心不逆。其福胜彼。何况书写。受持读诵。为人解说。须菩提。以要言之。是经有不可思议。不可称量。无边功德。如来为发大乘者说。为发最上乘者说。若有人能受持读诵。广为人说。如来悉知是人。悉见是人。皆得成就。不可量。不可称。无有边。不可思议功德。如是人等。则为荷担如来阿褥多罗三藐三菩提。何以故。须菩提。若乐小法者。著我见。人见。众生见。寿者见。则于此经。不能听受读诵。为人解说。须菩提。在在处处。若有此经。一切世间。天人阿修罗。所应供养。当知此处。则为是塔。皆应恭敬。作礼围绕。以诸华香。而散其处。<span lang="EN-US"></span></span></b></p>
<p>第十五段是说持诵此经，功德无量</p>
<p>佛恐执著忍辱之说，只知舍身，而不悟性。所以这段是第四次以擅度摄精进之福，与慧相较，益见般若之功德宏深也。</p>
<p>佛对须菩提说：假设有善行的男子女人，他们早晨中午晚间，一日三次，用恒河沙数那样多的身命，经过不可以年月计算的百仟万亿劫之时间去行布施，此人固然受无量福报。但这是世间福，易染烦恼之因。假设有人闻此经典，若能心无违逆，笃信此经，即种善根。善根既种，日见增长，这谓之出世间福。这种福要比世间福性大。</p>
<p>须菩提你知道吗？此经要义，在指点性灵觉悟群迷，其功德性大无比，不可以心思口议，不可以轻重长短计算，无法求其边际与限度。般若是佛之母，本经为上根人，启发大乘心，载度一切众生，而佛又能兼菩萨度之。这就是最上乘，也可以说是佛乘，心量若太虚，更无余乘可说。若是有大根器的人，深明此理，了悟佛意，持此大乘经典为人听说，使学者各见自性无相之理，此人印契佛心，入佛知见，故佛悉能知见。此人定能成就，无有边际，不可称量之功德，你应当知道这些人，就是负荷如来阿褥多罗三藐三菩提佛乘的真正弟子。</p>
<p>佛告须菩提，若是喜好小乘佛法的人，凡夫愚钝不能听信广大无上菩提妙道，执著于我人众生寿者四相，自然对于此经不能读诵，又何能为人解说？须菩提，你应知道，无论何处，若有此经，凡人天道人道阿修罗的众生，皆应供养，而生敬信，因为置经之处，应视为如来塔庙，应当恭谨作礼围绕致敬，并用香花散布供养。</p>
<p>按：以恒河沙等身布施，极言大而且难，无非竭力精进之意，不必作舍身解。时间极长，不可以年数计，名之为劫。</p>
<p>书写此经，手具般若，身根胜也。受持此经，心具般若，意根胜也。读诵此经，口具般若，舌根胜也。</p>
<p>乘以载运而名。声闻乘，如罗汉独善其身，是自载之小乘而已。缘觉乘，半为已半为人是中乘。菩萨乘普度众生为大乘。若佛乘，则兼度菩萨，为最上乘。一有见执，即落小乘，不能证无上菩提矣。</p>
<p>供养十事，一香、二花、三苏灯、四缨烙、五幢幡、六宝盖、七衣服、八果食、九音乐、十合掌礼。</p>
<p>阿修罗，八部中神王也。天者逸乐心。人者善恶心。阿修罗嗔恨心，但存是心，不能解脱耳。</p>
<p>塔有四，生处塔、成道塔、转法轮塔、般涅槃塔。</p>
<p><a name="a16"></a><span style="color:#333399">能净业障分第十六<span lang="EN-US"></span></span></p>
<p><b><span style="color:teal">复次须菩提。若有善男子善女人。受持读诵此经。若为人轻贱。是人先世罪业。应堕恶道。以今世人轻贱故。先世罪业。则为消灭。当得阿褥多罗三藐三菩提。须菩提。我念过去无量阿僧抵劫。于燃灯佛前。得值八百四千万亿那由他诸佛悉皆供养承事。无空过者。若复有人于后未世。有受持读诵此经所得功德于我所供养诸佛功德。百分不及一。千万亿分。乃至算数譬喻。所不能及。须菩提若善男子善女人。于后未世。有受持读诵此经。所得功德。我若具说者。或有人闻。心即狂乱。狐疑不信。须菩提。当知是经义不可思议。果报亦不可思议。<span lang="EN-US"></span></span></b></p>
<p>十六段说若常读诵此经，即能净除业障，果报亦不可思议。</p>
<p>如来维护世人读诵此经，顾虑非常周到。假设有人读诵此经，为人轻贱，骂为迷信，此人先世罪业，应堕入地狱，饿鬼，畜生三恶道者，如来则以佛之威力，使其先世罪业消灭。此人知道前世罪业己得消灭，免堕恶道，则读经修行，更为精进，当得无上正等正觉。此段是佛令人安心读诵此经，不虑被人轻贱之措施也。</p>
<p>佛告须菩提说：我回想过去，未遇到燃灯佛以前，已经过无数劫数，我曾遇见八百四千万亿，无数量的诸佛出世，我皆供养承事无空过者。但是供佛功德，与持经功德，和受持此经相较，实有不同。受持此经，得悟真性，胜前功德，百千万亿倍。所以如果有人，在以后末法世中，能受持读诵此经，与我所供养诸佛功德相较，已高出千万亿分，我之供佛功德，更难及其亿万尘沙之一也。盖以供佛只得世间福报，而持经能洞见本性，求脱轮回也。</p>
<p>佛又说：须菩提以上虽然详述持经之重要，以及较量福德之多寡，不过略述大意。假设有行善男女，将来在末法世中，受持读诵此经，自然应得无量功德，如我把那些福报功德，全说出来，那些未达性的人们，听了之后，一定要发狂而迷乱，或者对我说的此种功德生起疑惑来，不能信受。须菩提你要知道，此经之深意，不可思议；而其果报亦不可思议也。释迦如来，是贤劫第四佛，历三阿僧祗劫修行，经五十五位菩萨证果。第一劫满，遇宝髻如来。第二劫满，遇然灯如来。第三劫满，遇胜观如来。</p>
<p>那由他西方数名言其多也。</p>
<p><a name="a17"></a><span style="color:#333399">究竟无我分第十七<span lang="EN-US"></span></span></p>
<p><b><span style="color:teal">尔时须菩提白佛言。世尊。善男子善女人。发阿耨多罗三藐三菩提心。云何应住。云何降服其心。佛告须菩提。善男子善女人。发阿耨多罗三藐三菩提心者。当生如是心。我应灭度一切众生。灭度一切众生已。而无有一众生实灭度者。何以故。须菩提。若菩萨有我相人相众生相寿者相。即非菩萨。所以者何。须菩提。实无有法。发阿耨多罗三藐三菩提心者。须菩提。于意云何。如来于然灯佛所。有法得阿耨多罗三藐三菩提不。不也。世尊。如我解佛所说义。佛于然灯佛所。无有法得阿耨多罗三藐三菩提。佛言。如是如是。须菩提。实无有法。如来得阿耨多罗三藐三菩提。须菩提。若有法。如来得阿耨多罗三藐三菩提者。然灯佛即不与我授记。汝于来世。当得作佛。号释迦牟尼。以实无有法。得阿耨多罗三藐三菩提。是故然灯佛与我授记。作是言。汝于来世。当得作佛。号释迦牟尼。何以故。如来者。即诸法如义。若有人言。如来得阿耨多罗三藐三菩提。须菩提。实无有法。佛得阿耨多罗三藐三菩提。须菩提。如来所得阿耨多罗三藐三菩提。于是中无实无虚。是故如来说一切法。皆是佛法。须菩提。所言一切法者。即非一切法。是故名一切法。须菩提。譬如人身长大。须菩提言。世尊。如来说人身长大。即为非大身。是名大身。须菩提。菩萨亦如是。若作是言。我当灭度无量众生。即不名菩萨。何以故。须菩提。实无有法。名为菩萨。是故佛说一切法。无我无人无众生无寿者。须菩提。若菩萨作是言。我当庄严佛土。是不名菩萨。何以故。如来说庄严佛土者。即非庄严。是名庄严。须菩提。若菩萨通达无我法者。如来说名真是菩萨。<span lang="EN-US"></span></span></b></p>
<p>第十七段直穷究竟，总归无我。</p>
<p>空生前问为初发心菩萨求住降，此问为已发心菩萨求住降。初发心者著于相，已发心者著于法，终未得究竟之义。世尊答以实无有法发菩萨之心，法尚无有，何有住降之法。但以灭度众生，而不著灭度之相，即此是住心，即此是降伏，不必更求也。又是破情显智，破除四相粗执，显出般若真智。此是忘智显理，剔净四相细执，显明真如妙理，由贤而入圣也。</p>
<p>佛告须菩提，善行男女，发菩提心者，当生如是心，我应灭度一切众生，度生本菩萨分内事，但灭一切众生已，至所愿圆满之后，而无有一众生为我度者。何以故，须菩提，若菩萨存有我能灭众生之心，即为著相，有四相，即非菩萨矣。所以者何，真性中实无发菩提心之法，但得度愿满，而能度所度两忘，方是发菩提心者。</p>
<p>佛恐须菩提疑既无法发菩提心，如何可得菩提法，因此佛以己身无得以证之。凡物初无而今有曰得，故反言问之。须菩提，于意云何，如来于然灯佛所，有法得无上正等正觉心不，须菩提言，不也。世尊，如我解佛所说义，佛于莲花城中，然灯佛授记之时，心领神会，无有法可得，并无有得见，岂别有菩提法可执，而云有得哉。佛言，诚如是言，我尔时所修诸行，实无有得菩提之法，盖菩提心中自具，不待外求，若谓有法可得，则心外有法矣，如何授记。如有法可授，则然灯佛应不与我授记，当下即传以成佛之法矣，何必悬记来世，方得作佛耶？</p>
<p>释迦，华言能仁，是心量无边，宏含一切。牟尼，华言寂默，是心体本寂，动静不干，即此佛号，意义可思也。授记者，非授成佛之法，乃预定来世成佛之名号，谓能了悟，将来必然成佛也。</p>
<p>须菩提，汝知如来之命意乎？如来者，本性湛然，不染不著，如其本来，故名如来。倘人不知此旨，而谬谓如来别有法得菩提。须菩提，要知真如自具即是菩提，别无有法可得菩提。</p>
<p>须菩提，如来所得菩提，于中无实无虚，菩提无色相，故无实；色相净处，即是菩提，故无虚。无实无虚，恰是真空妙境。是故如来说一切法，皆是佛法，种种法中，能自悟真如皆是佛法。</p>
<p>&nbsp;<span lang="EN-US"></span></p>
<p>须菩提，所言一切法者，即非一切法，法不可泥于有，所言一切法者，非实有此一切法，但假名为一切法耳，是故名一切法。</p>
<p>佛又说：譬如人身长大。须菩提常闻佛说此语，并已明了其义，所以急白世尊而答曰：如来说人身长大，则非真实大身，是虚名为大身。色身有相，为非大身，法身无相，广大无边，是名大身。清净法体，量等虚空，方是大身，今所说大身，有生灭，便有限何足为大，不过是名大身而已。</p>
<p>须菩提，菩萨亦如是，真如清净，方名为菩萨，若作是言，我当灭度无量众生，则不名菩萨。度生本菩萨分内事，若云我当是居然自命为菩萨，即此便有我相非菩萨矣。何以故，须菩提，实无有法名为菩萨。是故佛说一切法，无我无人无众生无寿者。真性空空洞洞，不惟无众生，并无所谓菩萨，只此清浮者名菩萨，实无别法名菩萨。性中本无四相，则并无菩萨可知也。</p>
<p>须菩提，若菩萨作是言，我当庄严佛土，是不名菩萨。何以故，七宝庄严，不过外饰耳，非真庄严，是名为庄严而已，有意度生庄严，皆不名菩萨，若直下大悟，四通八达，人空法空，廓然无我，我身既无，何有度生庄严之心，如此，真是菩萨。</p>
<p><a name="a18"></a><span style="color:#333399">一体同观分第十八<span lang="EN-US"></span></span></p>
<p><b><span style="color:teal">须菩提。于意云何如来有肉眼不。如是世尊。如来有肉眼。须菩提于意云何。如来有天眼不。如是世尊。如来有天眼。须菩提于意云何。如来有慧眼不。如是世尊。如来有慧眼。须菩提于意云何。如来有法眼不。如是世尊。如来有法眼。须菩提于意云何。如来有佛眼不。如是世尊。如来有佛眼。须菩提于意云何。如恒河中所有沙。佛说是沙不。如是。世尊。如来说是沙。须菩提于意云何。如一恒河中所有沙有。如是沙等恒河。是诸恒河所有沙数佛世界。如是。宁为多不。甚多。世尊。佛告须菩提。尔所国土中。所有众生。若干种心。如来悉知。何以故。如来说诸心。皆为非心。是名为心。所以者何。须菩提。过去心不可得。现在心不可得。未来心不可得。<span lang="EN-US"></span></span></b></p>
<p>第十八段指明众生一体，同入观照，万法归一，更无异样。</p>
<p>前段言不见人与我，亦不见诸法，则如来何需五眼？此段佛破此疑。五眼总是性中明觉，佛呼须菩提说：你的意思以为如何，佛有肉眼没有？须菩提回答说：如来有肉眼，见一切色，内外空寂。佛又问如来有天眼没有？须菩提回答说：如来有天眼，见自真性，是法平等。佛又问如来有慧眼没有？须菩提回答说：如来有慧眼，能见自性中之般若。佛又问如来有法眼没有？须菩提回答说：如来有法眼，见相无相，见法无法。佛又问如来有佛眼没有？须菩提回答说如来有佛眼，能见前际无烦恼可断，中际无自性可守，后际无佛可求。佛先举五眼不同之功能。后言世界之大，众生之多，以见佛之微妙。</p>
<p>佛说譬如恒河中的许多细沙，这沙的数量多不？须菩提回答说：这沙的数量很多。佛又说如果以恒河沙数，每一粒沙，均作一恒河算，则同其细沙那样多的恒河，实无法计算，而佛世界又如细沙之恒河那样多，可见佛世界之广大矣。何况众生之种种心呢？所以佛告须菩提说：凡尔世界每个国土中，所有众生，他们不同的各种心如来悉皆知道。这是什么缘故呢？因为此心，概生于妄，也可以说真性中生此妄想心，佛视此等妄心，都无实相，同一幻性，故佛悉能知之。实以人之内心本来虚静，一切妄念，由于喜怒哀乐爱恶悲恐中生，颠倒妄想，种种不一。如来说，这些妄念，都是后来所生，非本来常住之真心，如果能判别出妄念为非心，而菩萨本心始现，这才可名之为心也。</p>
<p>佛说为什么要如此呢？须菩提你应知道，妄心虽有多种，不外过去现在与将来，此三种不同时间的心，皆从缘生，原本无有，所以要三心俱空，方能湛然清净，过去无留滞心，现在无执著心，未来无攀缘心，过去已灭，未来未起，现在不住，三世推求，了不可得。</p>
<p>佛俱五神通：又曰五通，五种变。不思议为神，自在为通，不思议自在之用有五种：一天眼通，谓色界四大所造之清净眼根，色界及欲界六道中之诸物，或近或远，或粗或细，无一不照者。二天耳通，为色界四大所造之清净耳根，能闻一切声者。三他心通，得知一切他人之心者。四宿命通，得知自心之宿世事者；五如意通又曰神境通，神足通，飞行自在，石壁无碍。又得行化石为金，变火为水等之奇变者。见智度论五。</p>
<p><a name="a19"></a><span style="color:#333399">法界通化分第十九<span lang="EN-US"></span></span></p>
<p><b><span style="color:teal">须菩提。于意云何。若有人满三千大千世界七宝。以用布施。是人以是因缘。得福多不。如是世尊。此人以是因缘。得福甚多。须菩提。若福德有实。如来不说得福德多。以福德无故。如来说得福德多。<span lang="EN-US"></span></span></b></p>
<p>第十九段谈慧充法界，通化无边。</p>
<p>前言心不可得，或疑福不可修，故以无福之福，其福甚大破之。此是第六次言布施因缘，福由外种，不如福慧双修，福自性生也。心有住著，则为非心。而布施因缘，岂可心著福果哉，惟福性本空，而福从慧出，福无量耳。佛欲示无为福德，先言有漏因缘。有因斯有缘，即种瓜得瓜，种豆得豆之意。</p>
<p>佛告须菩提，你的意思如何？若有人以三千大千的广大土地，用七宝满置其中，就用这些珍贵而又多的宝物去布施，这个人所得的福德多否？须菩提回答说：此人以是因缘，得福甚多。佛说：此乃人天小果，为有漏之福，以有相之福德为实，则心著福果，何足为多。惟以智慧为本，行无住相布施，则无求福之心，而福无遗漏，方为多耳。</p>
<p><a name="a20"></a><span style="color:#333399">离色离相分第二十<span lang="EN-US"></span></span></p>
<p><b><span style="color:teal">须菩提。于意云何。佛可以具足色身见不。不也世尊。如来不应以具足色身见。何以故。如来说具足色身。即非具足色身。是名具足色身。须菩提于意云何。如来可以具足诸相见不。不也。世尊。如来不应以具足诸相见。何以故。如来说诸相具足。即非具足。是名诸相具足。<span lang="EN-US"></span></span></b></p>
<p>第二十段言色相皆妄，离妄才可以见真。</p>
<p>前云法身非相，如何现有可见之色身呢？故解说此疑。此段言不可著相，佛恐世人忽其本真，著于色相，因重问住降究竟，而复详言之久。</p>
<p>佛问须菩提，你的意思如何？你可以去见如来的具足色身否？具足者，圆满成就之意。色身者，三十二相也。如来以净行故，具足三十二相。须菩提回答说：不也，欲见法身如来，视自本心，见自本性足矣，岂能见于具足色身？何以故，如来以净行，修成清净妙色身，具足三身，四智，六通，八解脱，若云色身具足，非真具足，是名具足而已，佛有清净妙色身，则现具一切色身三昧便是法身如来，即非具足色身可知。因为不是具足色身，而说是具足色身，这就是证明如来三十二相是假相，不如持经见性为真。不但三十二相是假相，即变化神通，亦非真实之相也。</p>
<p>佛又问须菩提，你的意思如何？佛可以具足诸相见不？诸相，即变化种种之相，不止三十二相也。须菩提说：不也。色身既属虚假，诸相亦非真实。诸相，即色身之别用，色身乃诸相之总体。</p>
<p>如来不应以具足诸相见，觉性如虚空，不应当以具足色身见，无身而见一切身，无相而见一切相，是名色身具足。如业心既空寂，湛然清净，岂有色身诸相可见？如来变现之相，法界为体，遍满太虚，隐现无定，不泥迹象，故曰非具足，是名诸相具足。</p>
<p><a name="a21"></a><span style="color:#333399">非说所说分第二十一<span lang="EN-US"></span></span></p>
<p><b><span style="color:teal">须菩提。汝勿谓如来作是念。我当有所说法。莫作是念。何以故。若人言如来有所说法。即为谤佛。不能解我所说故。须菩提。说法者。无法可说。是名说法。尔时慧命须菩提白佛言。世尊。颇有众生。于未来世。闻说是法。生信心不。佛言。须菩提。彼非众生。非不众生。何以故。须菩提。众生众生者。如来说非众生。是名众生。<span lang="EN-US"></span></span></b></p>
<p>第二十一段言法无可说，所说非法。</p>
<p>佛恐世人因色相俱不可见，如何为人说法呢？本段用以破此疑？佛告须菩提，汝勿谓如来作是念，我当有所说法，莫作是念，如来因机缘相感，随人悟性，为之指点，初未尝有说法之念。何以故，若人不解此意，是疑佛有执法见矣，故为谤佛。须菩提，说法者，无法可说，是名说法。真空妙理，本来无法，不过为众生祛除外妄而说，是名为说法而已。</p>
<p>尔时，慧命须菩提白佛言，世尊，颇有众生，于未来世，闻说是法，生信心不？慧命者，法华经云：慧以德言，命以寿言，即长者之意。空生恐未来众生，闻是无法之法，无说之说，不能信解，故有此问。佛言须菩提，彼非众生，非不众生，众生各具有佛性，故云非众生，现未解脱，故云非不众生。何以故，须菩提，众生众生者，如来说非众生，是名众生。众生之所以为众生者，但未了悟耳。若能了悟，即可立地成佛，超于众生之外，现犹未免为众生耳。所以佛说非众生，是名众生。若能了解众生真意，又何忧众生之不信佛法无说之说耶。</p>
<p><a name="a22"></a><span style="color:#333399">无法可得分第二十二<span lang="EN-US"></span></span></p>
<p><b><span style="color:teal">须菩提白佛言。世尊。佛得阿耨多罗三藐三菩提。为无所得耶。佛言。如是如是。须菩提。我于阿耨多罗三藐三菩提。乃至无有少法可得。是名阿耨多罗三藐三菩提。<span lang="EN-US"></span></span></b></p>
<p>第二十二段言妙法本空，无法可得。</p>
<p>前言佛于菩提实无所得，空生悟彻此理，因又直言请证之。</p>
<p>须菩提闻佛无法可说之义，恍然解悟而对佛说：世尊佛得阿褥多罗三藐三菩提，为无所得耶。</p>
<p>此正是悟语非疑语，益有法可得，便为法缚，无法可得，方得解脱。妙性本空，实无有一法可得，既无一法可得，何以有菩提可证呢？我佛是否因为无得可证，无名可名，才谓之为阿褥多罗三藐三菩提。佛听了以后，深以为须菩提所言正确，所以说：如是如是！因为无上菩提者，本来是清净智慧，非别有法可得，惟不留一法，乃通万法，方为无上菩提。</p>
<p>须菩提，我于无上菩提，无丝毫可得，盖有得即有失，如以得失来说，是为外物，而非自性也。自性菩提人人具足，不能谓之得或不得，若有少法可得，亦是著相，所以佛说：我于阿褥多罗三藐三菩提，无有少法可得，是名无上菩提。</p>
<p><a name="a23"></a><span style="color:#333399">净心行善分第二十三<span lang="EN-US"></span></span></p>
<p><b><span style="color:teal">复次。须菩提。是法平等。无有高下。是名阿耨多罗三藐三菩提。以无我无人无众生无寿者。修一切善法。即得阿耨多罗三藐三菩提。须菩提。所言善法者。如来说即非善法。是名善法。<span lang="EN-US"></span></span></b></p>
<p>第二十三段言以清净心，行诸善法。</p>
<p>其次佛告须菩提，是法平等，无有高下，是名阿耨多罗三藐三菩提。是法即真性也。真性在圣不增，居然不减，故曰平等，佛与众生无有高下，是名无上菩提。以此平等心，修平等法，所谓平等，真法界也。以平等成正觉，法无高下也。佛又说：以无我无人无众生无寿者，修一切善法，则得阿耨多罗三藐三菩提，以真性中本无我人众生寿者，因此四相，由妄缘中现，而真性平等无四相之异。平等是真性之体，修善是真性之用，因真性原是满腔仁慈，而修善乃是表现仁慈。但是修一切善法，要离相而修，始能解脱。离诸相而修善法，即得无上菩提。</p>
<p>佛又呼须菩提而告之曰：所云善法者，乃本性中自然之妙。如来说，即非善法者，因众生本性无恶，何故名之为善，只因用此法开悟众生，乃从权谓为善法耳。上段云无少法可得。此段言修一切善法，盖一恐执著。一恐懈怠也。</p>
<p><a name="a24"></a><span style="color:#333399">福智无比分第二十四<span lang="EN-US"></span></span></p>
<p><b><span style="color:teal">须菩提。若三千大千世界中。所有诸须弥山王。如是等七宝聚。有人持用布施。若人以此般若波罗蜜经。乃至四句偈等。受持读诵。为他人说。于前福德。百分不及一。百千万亿分。乃至算数譬喻。所不能及。<span lang="EN-US"></span></span></b></p>
<p>第二十四段言福德智慧相悬，无物可以比喻。</p>
<p>佛恐世人因非善法之言，而忽略此经，故说此段话。此第七次福舆慧相较也。如来说经一番便较量一番，殷勤付嘱，不惮再三，可见读经之重要。</p>
<p>佛告须菩提说：若有人用一千大千世界中，所有百千万亿须弥山那样高的金银珠宝，持用布施，获福自然很大。若人以此文字般若，以之修善法，观照自性，又指引他人，共修善法，是修自性福德，是积存自身中七宝，比以七宝布施福德，要高出百千万亿倍。因为前者是世间福，受享或有尽时，后者是出世间福，无尽期也。如果佛无经教，众生何由而开悟？因此，持经功德实乃无比。</p>
<p>此段总结前八段，十一段，十三段等之意而申言之，以明持经之福。</p>
<p><a name="a25"></a><span style="color:#333399">化无所化分第二十五<span lang="EN-US"></span></span></p>
<p><b><span style="color:teal">须菩提。于意云何。汝等勿谓如来作是念。我当度众生。须菩提。莫作是念。何以故。实无有众生如来度者。若有众生如来度者。如来即有我人众生寿者。须菩提。如来说有我者。即非有我。而凡夫之人。以为有我。须菩提。凡夫者。如来说即非凡夫。是名凡夫。<span lang="EN-US"></span></span></b></p>
<p>第二十五段言圣凡同性，化无所化。化即灭度之意。此是申说如来无我，以唤醒众生及凡夫也。平等法界，众生与佛，同在性中，佛与凡夫同归一体，一片慈心，欲其自悟，即所以度也。法既平等，如何有受度的众生，其间岂有高下。</p>
<p>佛告须菩提说：汝等勿谓如来作是念，我当度众生。如来度人，只就彼人觉性，指引脱悟，原当彼自性自度，故不作度生之念，岂有我所当度之心。</p>
<p>须菩提，汝亦莫作是念，实无有众生如来度者，若作是念，则以佛自待，以众生待彼，便有四相，便有高下，而非平等矣。</p>
<p>须菩提，如来说有我者，则非有我，而凡夫之人，以为有我。如来以法身无我之真我，对人说我，是口虽说我而无我见。凡夫贪著，以为实有我，必须佛度化之，如果无我，佛将何以度之？因而凡夫以为有我。佛又说：所谓凡夫者，迷惑就是凡夫，觉悟就是佛，佛与凡夫，本同一体，原是平等，但能了悟，即非凡夫，未能觉悟，是名凡夫也。</p>
<p><a name="a26"></a><span style="color:#333399">法身非相分第二十六<span lang="EN-US"></span></span></p>
<p><span lang="EN-US" style="color:#333399"></span></p>
<p><b><span style="color:teal">须菩提。于意云何。可以三十二相观如来不。须菩提言。如是如是。以三十二相观如来。佛言。须菩提。若以三十二相观如来者。转轮圣王即是如来。须菩提白佛言。世尊。如我解佛所说义。不应以三十二相观如来。尔时世尊。而说偈言。若以色见我。以音声求我。是人行邪道。不能见如来。<span lang="EN-US"></span></span></b></p>
<p>二十六段述清净法身，原是非相。</p>
<p>法身具足，而外现好相，此诚中形外之理也。但不可执相以求。前言若见诸相非相，即见如来。</p>
<p>佛恐空生执相之病未除，故复设此问。</p>
<p>佛问须菩提说：可以三十二相观如来否？见从泛言，观者有评审推详之意。空生意谓濒流亦可寻源，应化相好，即从法身流露，似欲观如来者，未必离三十二相也。故曰，如是如是，可以三十二相观如来。佛言，须菩提，若以三十二相观如来者，则转轮圣王亦是如来了。因圣王统四天下，观察人间各恶，其福业甚重，亦具有三十二相，色身同佛，但他是享世间福，不能与佛三身四智相比。空生聆佛论示后，迷心顿悟，乃对佛说：如今我解佛所说深义不应以三十二相观如来也。</p>
<p>尔时佛示以离相二揭，以为垂诫，揭曰：若以色见我，以音声求我，是人行邪道，不能见如来。如来法身等如虚空，灵觉含真，妙体湛寂，离彼形迹之间，超诸耳目之外。汝等若徒以颜色睹其形容，或徒执声教听其磬骇。此等之人，泥于色身佛，欲以此二者，求见佛之真性，是舍正路而向外去驰求，即是行邪道，决不能见如来之本来面目也。欲亲见如来常住之真性，当求之于佛经之精义中，岂可以声音笑貌为哉。</p>
<p><a name="a27"></a><span style="color:#333399">无断无灭分第二十七<span lang="EN-US"></span></span></p>
<p><b><span style="color:teal">须菩提。汝若作是念。如来不以具足相故。得阿耨多罗三藐三菩提。须菩提。莫作是念。如来不以具足相故。得阿耨多罗三藐三菩提。须菩提。汝若作是念。发阿耨多罗三藐三菩提心者。说诸法断灭。莫作是念。何以故。发阿耨多罗三藐三菩提心者。于法不说断灭相。<span lang="EN-US"></span></span></b></p>
<p>第二十七段言依法修持，不应断灭。</p>
<p>此段破学者之著无，著无就是断灭，前说俱以无相无法无得无说，如不加以说明，予以拦截，学者定执空矣。所以此段是全经关锁。如来以三十二种净行，修成三十二种相好，此为修持之因，菩提证果，由此而得。所以若想求得无上正等正觉真性的心，必须由佛法修行，不可断灭佛法。</p>
<p>因而佛反言问空生说：汝以为轮王具足三十二相而非佛，疑佛不以具足相故，得到菩提耶？汝切勿作是念，因又正言告曰，如来诚然不因具足此妙相故，而遂得无上菩提也。又反言警曰，汝若谓不因修福，便得正觉，则一切法，皆可废而不用，以至沉空滞寂，灭心冥智，而成断灭相矣，此念决不可起，又正言以明之。盖发正觉心者，必依佛法修行，要在空而不断，无而不灭。</p>
<p>永嘉证道歌云，弃有著无病亦然，还如避溺而投火。</p>
<p><a name="a28"></a><span style="color:#333399">不受不贪分第二十八<span lang="EN-US"></span></span></p>
<p><b><span style="color:teal">须菩提。若菩萨以满恒河沙等世界七宝。持用布施。若复有人。知一切法无我。得成于忍。此菩萨胜前菩萨所得功德。何以故。须菩提。以诸菩萨不受福德故。须菩提白佛言。世尊。云何菩萨不受福德。须菩提。菩萨所作福德。不应贪著。是故说不受福德。<span lang="EN-US"></span></span></b></p>
<p>第二十八段言心不求福，不贪不受。</p>
<p>此段是破学者著有。为本经第八次以七宝布施之菩萨，与成于能忍菩萨，相较胜也。法非断灭，修证为真，但要无修而修，无证而证，功德乃胜。故必以法无我，得成于忍为宗。不能忍，安能无我，惟无我故能成于忍，此成佛精进坚强之本领，全经五千余言，只疏此十字，是如来精要语。</p>
<p>佛告须菩提说：设有善行人发菩提心，以多如恒河沙数之珍宝，持用布施，其福固多。但是如果有人深悟一切，万法不生，本无我相，而更能以忍成之，时时忍，事事忍，坚持耐久，渐至忍而忘忍，达到无我境界，此乃能忍菩萨之功，则较施宝菩萨之功德为大。何以故？因为菩萨度生，无非得福。但菩萨不享世间富贵，只积福于性空，是谓之不受福德，此乃自离相之因，而得殊胜之果也。</p>
<p>须菩提以为因果受施，理之自然，如何菩萨不受福德？佛曰：菩萨本不为福德而度众生，若为作福德而度众生，是乃贪著福德，欲享其果。原非为贪著，故说不受福德。不贪著，即不受也。不受故无我，人有为善而不欲人知，是为阴德。施恩而不望人报，是为忘善，即是不受不贪也。</p>
<p><a name="a29"></a><span style="color:#333399">威仪寂静分第二十九<span lang="EN-US"></span></span></p>
<p><b><span style="color:teal">须菩提。若有人言。如来若来若去。若坐若卧。是人不解我所说义。何以故。如来者。无所从来。亦无所从去。故名如来。<span lang="EN-US"></span></span></b></p>
<p>第二十九段言真性寂静，不假威仪。</p>
<p>此段阐明如来之真义，以示法身无相。此即应身以表法身，扫去应化不定之迹，指出如来常寂法身也。</p>
<p>佛告须菩提说：如果有人说，如来也可以来，也可以去，也能坐，也能卧，这人就是不了解我所说的真义。真佛无相，所以不可以来去坐卧形容之。何以故，真佛既然无形相，岂有来去？真性如如，充满法界，随感而现，来固非来，有时隐藏，去亦非去，惟无去来，故名如来，即寂不动，感而遂通之意。真性实不可以言语形容。</p>
<p>水清见月，月本非来。云遮月隐，月亦非去。如心净见佛，非是佛来，心垢不见，非是佛去。</p>
<p><a name="a30"></a><span style="color:#333399">一合理相分第三十<span lang="EN-US"></span></span></p>
<p><span lang="EN-US" style="color:#333399">&nbsp;</span></p>
<p><b><span style="color:teal">须菩提。若善男子善女人。以三千大千世界。碎为微尘。于意云何。是微尘众。宁为多不。须菩提言。甚多。世尊。何以故。若是微尘众实有者。佛即不说是微尘众。所以者何。佛说微尘众。即非微尘众。是名微尘众。世尊。如来所说三千大千世界。即非世界。是名世界。何以故。若世界实有者。即是一合相。如来说一合相。即非一合相。是名一合相。须菩提。一合相者。即是不可说。但凡夫之人。贪著其事。<span lang="EN-US"></span></span></b></p>
<p>第三十段言一合之理，实为虚相。</p>
<p>此段言法身虽无相，世界现有者，实为一合假相。</p>
<p>佛告须菩提说：如果以三千大千世界之广大土地，碎为微尘，你的意思以为这些微尘，是为多否？须菩提言，以见非实，乃见其多耳。何以故，微尘虽多，然无定体，起灭无常，终非实有。微尘有生即有灭，终归虚妄。所以佛说微尘众，则非微尘众，乃虚名之为微尘众耳。不特微尘非实有，即世界亦非真实也。何以故，因世界现有的一切动植矿物，都是由极细微的化学原子组成，名之为一合相。一合相有成即有坏，科学家亦认为世界末日，地球亦有毁灭的一天。所以一合相实非实相，三千大千世界亦非真实，凡所有相皆是虚妄。若是一合相组成的化学原子分解后，则非一合相了。如再能合成，是名一合相。但是一合相合成的各种各类化学工程式，非常奥妙复杂，不能简单子以说明。所以，佛告须菩提说：一合相者是不可说，但凡夫之人，锢蔽妙明本性，贪著眼前，认幻缘为实境，认种种假像为真空实相，而不能悟也。</p>
<p><a name="a31"></a><span style="color:#333399">知见不生分第三十一<span lang="EN-US"></span></span></p>
<p><b><span style="color:teal">须菩提。若人言。佛说我见人见众生见寿者见。须菩提。于意云何。是人解我所说义不。不也。世尊。是人不解如来所说义。何以故。世尊说我见人见众生见寿者见。即非我见人见众生见寿者见。是名我见人见众生见寿者见。须菩提。发阿耨多罗三藐三菩提心者。于一切法。应如是知。如是见。如是信解。不生法相。须菩提。所言法相者。如来说。即非法相。是名法相。<span lang="EN-US"></span></span></b></p>
<p>第三十一段言如是知见，法相不生。</p>
<p>此段上离四见，下离法见。以无见明无相，欲人弃相见性也。佛告须菩提说：如果有人具有四相之见，须菩提，你以为如何？这种人他们能了解我讲述此经之深意否？须菩提言：世尊，这些人不能了解如来说此经之真意。佛言四相之见，只应见性，不见其相，是分别弃相见性之义，破相取性，统归寂灭，所谓四相之见，凡夫以为实有，但真性中并无此也。所以说，即非我见人见众生见寿者见。学佛之人，是要学无求无著，无求即心不生，无著即心不灭，不生不灭即是如来。</p>
<p>若见自性具足，是清净我见人见，于自性中本无烦恼，是清净众生见，自性无变无异无生无灭，是清净寿者见。假名之为我人众生寿者见耳。</p>
<p>佛又告须菩提说：凡发正等正觉心者，既悟无相妙理，自行无相妙行，如是以为知，则知无所蔽。如是以为见，则见无所障。如是以为信解，乃为妙悟而不生法相，不生法相，永不退转，斯可得真空无相之妙也。</p>
<p>法相本空，即非法相也。空中有相，是名法相也。即所谓真空法相。</p>
<p>此经立义，皆随举随扫，举以明理，扫以破执也。</p>
<p><a name="a32"></a><span style="color:#333399">应化非真分第三十二</span></p>
<p><b><span style="color:teal">须菩提。若有人以满无量阿僧祗世界七宝。持用布施。若有善男子善女人。发菩提心者持于此经。乃至四句偈等。受持读诵。为人演说。其福胜彼。云何为人演说。不取于相。如如不动。何以故。一切有为法。如梦幻泡影。如露亦如电。应作如是观。佛说是经已。长老须菩提。及诸比丘。比丘尼。优婆塞。优婆夷。一切世间天人阿修罗。闻佛所说。皆大欢喜。信受奉行。<span lang="EN-US"></span></span></b></p>
<p>三十二段述应身化现，究竟非真。</p>
<p>此段是第九次福慧相较，盖施宝获福，受享几时，惟出世之福，无遗无漏，受享无穷。佛说此经至篇末，又复提醒世人持经为胜，叮哼反覆，欲人净信此经获福之慈心也。</p>
<p>前言人法皆空，恐学者疑人法既空，持经何益，故于经末作如下之讲述。佛告须菩提说：如果有人以无量数之世界珍宝，用以布施。若有行善的男女人，发菩提心者，持于此经，乃至四句偈子等。受持读诵，为人解说，其福德胜于施宝之人，因施宝所得之福，为世间福，终有时而尽，况且受福多，在世间作恶之机会亦多。如果能参经悟道，澈见自性，而且更能为人讲演解说，使他人悟道见性，此为出世间福，其福德无边无尽也。</p>
<p>然而如何为人演说？应当不著相不动心，真心湛然，内外皆如，寂然不动。何以故，凡世间由因缘所造作而产生的事物，皆为虚妄，现灭无常，如梦境幻缘，浮泡虚影，朝露即晞息，闪电条过，凡属有为法应作此六者观。</p>
<p>阿难纪说此经圆满。长老须菩提及出家之善男善女，在家之善男善女，与天龙八部中，有情无情等，莫不听经而受感化，妙契本心，法喜充满，信受流通，身体力行。</p>
<p>上言所谓不取于相，即万法皆空也。如如不动，即圆满自在也。观即觉性，即佛慧，即金刚般若。观有为之皆妄，悟真性之常住，如月之澄空。影有隐现，而月自如，如镜照物，物有去来，而镜自如。此总结到不取相也，究竟菩提妙谛，无非般若真空耳。</p>
<p>所谓应如是住者，正住于此如如不动之真性。如是降伏者，正降此一切有为之妄心。总结全文直大旨也。何谓有为法？根据佛学辞典的解释，为者造作之意，有造作谓之有为，即因缘所生之事物尽有为也。能生之因缘是造作所生之事物者，所生之事物，必有此因缘之造作，故云有为法。</p>
<p>本经大旨，以无相为宗。如所说度生布施，见佛说法，持戒忍辱，证道得果，庄严大身，微尘世界，反覆详言，无非指示离名绝相。如佛所云，如来无所说法，旋云受持读颂，广为人说。如云凡所有相，皆是虚妄，旋云如佛塔庙，即为有佛。佛经无非点空接引，故左说右说，以宣其义。</p>
<p>我佛教人不可著有，亦不可著空。所谓空者，非断灭之空，又非邪见者之谓空，空无所有。乃是真空而妙有也。总之相见之虚，彰明般若之实。学者善会此经深意，即深契佛心矣。</p>
<p>金刚般若波罗密经</p>
<p><span style="color:#333399">金刚赞<span lang="EN-US"></span></span></p>
<p>断疑生信，绝相超宗，顿忘人法解真空，般若味重重，四句融通，福德叹无穷。南无祗园会上佛菩萨。</p>
