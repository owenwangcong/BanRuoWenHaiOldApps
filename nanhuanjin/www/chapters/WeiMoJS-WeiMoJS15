<h1>《榴窗随判》15、判禅宗阶位</h1><p> 问曰：“三贤十圣，阶段历然，是禅宗者得成办已，究属何位?何阶?何贤?何圣?渴望明示，开众巨惑。” </p><p> 判曰：“狮子扑人，韩卢趁块。当人本心不明，纵饶将千贤万圣等差同异蕴在胸中，有何饶益?且益滋蔓也。故曰：转解而缚转坚转辩而义转渊。余姑且而不论，即当人现前问话一念，是何贤?是何圣?是何阶?是何位?速道速道！若道得，当下不立阶梯即正大位；若道不得，总是落天涯的浪子，数人珍宝，煮沙为饭。” </p><p> 进云：“学人道此语不得，请代道一句如何?” </p><p> 先生曰：“丑！锦官城外柏森森，谁有闲情代汝答话?” </p><p> 进无语，逡巡欲退， </p><p> 先生曰：“止止！姑无退，姑无退，恣汝所求，但莫谓余以恶水相加也。“草木犹现枯荣，风云尚张否泰，鸟兽昆虫优劣还显：小人君子善恶自殊，况踏毗卢顶上客，咸推了事人而无阶而无位者乎?若无位，则减一法也，岂教外别传之胜旨哉?讵知是法也，罄尘劫，遍空有，圆圆如随珠走盘，历历若水银泻地。未成办此一着，或在途间，或未升堂，固不具论；若已成办，所谓得忽的一下桶底脱落者，一时住在金刚心中。李长者曰：无边刹境，自他不隔于毫端，十世古今，始终不离于当念。’一切现成，不假他借，更有何贤何位何阶何圣而不阶而不 位乎?诗曰：尽日寻春不见春，芒鞋踏破陇头云。归来自把梅花嗅，春在枝头已十分。’不着问人，当人自合开口大笑！讵曰破颜邪?“若然，形形色色，影依镜显；有有空空，义岂离心?汝在何位彼在何位，汝无何位彼无何位。当人苟在信位也，以视乎彼，彼亦在信位；苟在向位也，以视乎彼，彼亦在向位；苟在住位也，以视乎彼，彼亦在住位，乃至汝在初地十地等，而彼亦在初地十地等。汝佛而彼亦佛，汝魔而彼亦魔，汝盗而彼亦盗，随处该名，有名即位,尽尘劫，遍空有，无一而不位，无一而不 阶，固所谓—月普摄—切水，—切水月—月摄者也。曰海、曰河、曰溪、曰渎、曰粪池、曰污沼、曰残涸、曰澄潭，水名虽异，月岂有殊?况形形有月印，处处无迹留邪?不快漆桶，何为阶?何为位?何为贤?何为圣?又试道一句看！ 　咄！白鹭下田千点雪，黄鹂上树一枝花。” </p>
