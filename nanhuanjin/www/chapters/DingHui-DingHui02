<h1>《定慧初修》1.01 戒学</h1><p> 沙弥十戒，比丘二百五十戒，菩萨十重、四十八轻戒，密乘十四，优婆塞优婆夷等，乃至八万细行，统曰戒也。无戒何以全德？德不全行焉尚？尚行全德，君子胜行莫尚乎此。行人无始落没天涯，还家路迷，荡不知返。邪师诡说异论庞然，今欲回车，途何由识？此戒者指途的要，依要而行，安全抵舍，故曰："佛涅槃后，以戒为师。"《永嘉集序》曰："非戒不禅，非禅不慧。" </p><p> 或曰："湛堂准谒梁山乘，乘曰：'驱乌未受戒，敢学佛邪？'准捧手曰：'坛场是戒邪？三羯磨梵行阿阇黎是戒邪？'乘大惊。又有以戒定慧学问一古德者，德曰：'我这里无如是闲家具。" </p><p> 又嵩岳无圭答乞戒者曰："汝既乞戒，即既戒也。所以者何？戒外无戒，又何戒哉？"又曰："若能无心于万物，则罹欲不为淫，福淫祸善不为盗，滥误疑混不为杀，先后违天不为妄，昏荒颠倒不为醉，是谓无心也。无心则无戒，无戒则无心，无佛无众生，无汝无我，孰为戒哉？"云云，如彼说又何邪？ </p><p> 曰：是法非语言能诠，意识能缘，汝辈但紧紧记着、守着：无戒而德莫阶，无舟而海莫泛，则得矣。何也？在他既阶既泛之人，何德非戒？何行非戒？何事非戒？若然持邪犯邪，开邪遮邪，开遮持犯之法，以权信愿行证之趣为实，因权及实，既及实已，云何是戒？云何非戒？然未济海者，固不可忘乃舟也。行人行人，即应严守下之五戒。 </p><p> 一杀，二盗，三淫，四妄，五酒。 </p><p> 又此五戒者，任何一戒严守专工，悉能了知本来，发明大事，况尽持乎？他方非计，以上言，道宣辈其先例也。 </p>
