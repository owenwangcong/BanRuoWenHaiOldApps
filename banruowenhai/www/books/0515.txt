<p align="center" style="text-align:center"><b><span style="font-size:36.0pt;color:#FF6600">人生之最后<span lang="EN-US"></span></span></b></p>
<p align="center" style="text-align:center"><span lang="EN-US">&nbsp;</span></p>
<p align="center" style="text-align:center"><span style="color:#003300">弘一大师著述<span lang="EN-US"></span></span></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p align="center" style="text-align:center"><span lang="EN-US"><a href="#a01">第一章 绪言</a></span></p>
<p align="center" style="text-align:center"><span lang="EN-US"><a href="#a02">第二章 病重时</a></span></p>
<p align="center" style="text-align:center"><span lang="EN-US"><a href="#a03">第三章 临终时</a></span></p>
<p align="center" style="text-align:center"><span lang="EN-US"><a href="#a04">第四章 命终后一日</a></span></p>
<p align="center" style="text-align:center"><span lang="EN-US"><a href="#a05">第五章 荐亡等事</a></span></p>
<p align="center" style="text-align:center"><span lang="EN-US"><a href="#a06">第六章 劝请发起临终助念会</a></span></p>
<p align="center" style="text-align:center"><span lang="EN-US"><a href="#a07">第七章 结语</a></span></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p>岁次壬申十二月，厦门妙释寺念佛会请余讲演，录写此稿。于时了识律师卧病不起，日夜愁苦。见此讲稿，悲欣交集，遂放下身心，屏弃医药，努力念佛。并扶病起，礼大悲忏，吭声唱诵，长跽经时，勇猛精进，超胜常人。见者闻者，靡不为之惊喜赞叹，谓感动之力有如是剧且大耶。余因念此稿虽仅数纸，而皆撮录古今嘉言及自所经验，乐简略者或有所取。及为治定，付刊流布焉。弘一演音记。</p>
<p><a name="a01"></a><span style="color:#333399">第一章 绪言<span lang="EN-US"></span></span></p>
<p>古诗云<span lang="EN-US">：‘我见他人死，我心热如火，不是热他人，看看轮到我。’人生最后一段大事，岂可须臾忘耶！令为讲述，次分六章，如下所列。</span></p>
<p><a name="a02"></a><span style="color:#333399">第二章 病重时<span lang="EN-US"></span></span></p>
<p>当病重时，应将一切家事及自己身体悉皆放下。专意念佛，一心希冀往生西方。能如是者，如寿已尽，决定往生。如寿未尽，虽求往生而病反能速愈，因心至专诚，故能灭除宿世恶业也。傥不如是放下一切专意念佛者，如寿已尽，决定不能往生，因自己专求病愈不求往生，无由往生故。如寿未尽，因其一心希望病愈，妄生忧怖，不惟不能速愈，反更增加病苦耳。</p>
<p>病未重时，亦可服药，但仍须精进念佛，勿作服药愈病之想。病既重时，可以不服药也。余昔卧病石室，有劝延医服药者，说偈谢云<span lang="EN-US">：‘阿弥陀佛，无上医王，舍此不求，是谓痴狂。一句弥陀，阿伽陀药，舍此不服，是谓大错。’因平日既信净土法门，谆谆为人讲说。今自患病，何反舍此而求医药，可不谓为痴狂大错耶！</span></p>
<p>若病重时，痛苦甚剧者，切勿惊惶。因此病苦，乃宿世业障。或亦是转未来三途恶道之苦，于今生轻受，以速了偿也。</p>
<p>自己所有衣服诸物，宜于病重之时，即施他人。若依地藏菩萨本愿经，如来赞叹品所言供养经像等，则弥善矣。</p>
<p>若病重时，神识犹清，应请善知识为之说法，尽力安慰。举病者今生所修善业，一一详言而赞叹之，令病者心生欢喜，无有疑虑。自知命终之后，承斯善业，决定生西。</p>
<p><a name="a03"></a><span style="color:#333399">第三章 临终时<span lang="EN-US"></span></span></p>
<p>临终之际，切勿询问遗嘱，亦勿闲谈杂话。恐彼牵动爱情，贪恋世间，有碍往生耳。若欲留遗嘱者，应于康健时书写，付人保藏。</p>
<p>傥自言欲沐浴更衣者，则可顺其所欲而试为之。若言不欲，或噤口不能言者，皆不须强为。因常人命终之前，身体不免痛苦。傥强为移动沐浴更衣，则痛苦将更加剧。世有发愿生西之人，临终为券属等移动扰乱，破坏其正念，遂致不能往生者，甚多甚多。又有临终可生善道，乃为他人误触，遂起嗔心，而牵入恶道者，如经所载阿耆达王死堕蛇身，岂不可畏。</p>
<p>临终时，或坐或卧，皆随其意，未宜勉强。若自觉气力衰弱者，尽可卧床，勿求好看勉力坐起。卧时，本应面西右胁侧卧。若因身体痛苦，改为仰卧，或面东左胁侧卧者，亦任其自然，不可强制。</p>
<p>大众助念佛时，应请阿弥陀佛接引像，供于病人卧室，令彼瞩视。</p>
<p>助念之人，多少不拘。人多者，宜轮班念，相续不断。或念六字，或念四字，或快或慢，皆须预问病人，随其平日习惯及好乐者念之，病人乃能相随默念。今见助念者皆随己意，不问病人，既已违其平日习惯及好乐，何能相随默念。余愿自今以后，凡任助念者，于此一事切宜留意。</p>
<p>又寻常助念者，皆用引磬小木鱼。以余经验言之，神经衰弱者，病时甚畏引磬及小木鱼声，因其声尖锐，刺激神经，反令心神不宁。若依余意，应免除引磬小木鱼，仅用音声助念，最为妥当。或改为大钟大磬大木鱼，其声宏壮，闻者能起肃敬之念，实胜于引磬小木鱼也。但人之所好，各有不同。此事必须预先向病人详细问明，随其所好而试行之。或有未宜，尽可随时改变，万勿固执。</p>
<p><a name="a04"></a><span style="color:#333399">第四章 命终后一日<span lang="EN-US"></span></span></p>
<p>既已命终，最切要者，不可急忙移动。虽身染便秽，亦勿即为洗涤。必须经过八小时后，乃能浴身更衣。常人皆不注意此事，而最要紧。惟望广劝同人，依此谨慎行之。</p>
<p>命终前后，家人万不可哭。哭有何益，能尽力帮助念佛乃于亡者有实益耳。若必欲哭者，须俟命终八小时后。</p>
<p>顶门温暖之说，虽有所据，然亦不可固执。但能平日信愿真切，临终正念分明者，即可证其往生。</p>
<p>命终之后，念佛已毕，即锁房门。深防他人入内，误触亡者。必须经过八小时后，乃能浴身更衣。（前文已言，今再谆嘱，切记切记。）因八小时内若移动者，亡人虽不能言，亦觉痛苦。</p>
<p>八小时后著衣，若手足关节硬，不能转动者，应以热水淋洗。用布搅热水，围于臂肘膝弯。不久即可活动，有如生人。</p>
<p>殓衣宜用旧物，不用新者。其新衣应布施他人，能令亡者获福。</p>
<p>不宜用好棺木，亦不宜做大坟。此等奢侈事，皆不利于亡人。</p>
<p><a name="a05"></a><span style="color:#333399">第五章 荐亡等事<span lang="EN-US"></span></span></p>
<p>七七日内，欲延僧众荐亡，以念佛为主。若诵经拜忏焰口水陆等事，虽有不可思议功德，然现今僧众视为具文，敷衍了事，不能如法，罕有实益。印光法师文钞中屡斥诫之，谓其惟属场面，徒作虚套。若专念佛，则人人能念，最为切实，能获莫大之利矣。</p>
<p>如请僧众念佛时，家族亦应随念。但女众宜在自室或布帐之内，免生讥议。</p>
<p>凡念佛等一切功德，皆宜回向普及法界众生，则其功德乃能广大，而亡者所获利益亦更因之增长。</p>
<p>开吊时，宜用素斋，万勿用荤，致杀害生命，大不利于亡人。</p>
<p>出丧仪文，切勿铺张。毋图生者好看，应为亡者惜福也。</p>
<p>七七以后，亦应常行追荐以尽孝思。莲池大师谓年中常须追荐先亡。不得谓已得解脱，遂不举行耳。</p>
<p><a name="a06"></a><span style="color:#333399">第六章 劝请发起临终助念会<span lang="EN-US"></span></span></p>
<p>此事最为切要。应于城乡各地，多多设立。饬终津梁中有详细章程，宜检阅之。</p>
<p><a name="a07"></a><span style="color:#333399">第七章 结语<span lang="EN-US"></span></span></p>
<p>残年将尽，不久即是腊月三十日，为一年最后。若未将钱财预备稳妥，则债主纷来，如何抵挡。吾人临命终时，乃是一生之腊月三十日，为人生最后。若未将往生资粮预备稳妥，必致手忙脚乱呼爷叫娘，多生恶业一齐现前，如何摆脱。临终虽恃他人助念，诸事如法。但自己亦须平日修持，乃可临终自在。奉劝诸仁者，总要及早预备才好。</p>
