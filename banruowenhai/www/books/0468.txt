<p align="center" style="text-align:center;"><b><span style="font-size:36.0pt;color:#FF6600">地藏本愿经讲记</span></b></p>
<p align="center" style="text-align:center;"><b><span style="font-size:36.0pt;font-family:标楷体;color:#FF6600">（地神护法品第十一）</span></b></p>
<p align="center" style="text-align:center;">&nbsp;</p>
<p align="center" style="text-align:center;"><span style="color:#003300">唐于阗国三藏沙门实叉难陀译</span></p>
<p align="center" style="text-align:center;line-height:15.0pt"><span style="color:#003300">圣一老法师述</span></p>
<p align="center" style="text-align:center;line-height:15.0pt"><span lang="EN-US" style="color:#003300">&nbsp;</span></p>
<p style="text-indent:24.0pt;line-height:15.0pt"><span style="color:#333399">地神护法品第十一</span></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">前两品是谈佛、法两宝，今地神发愿拥护。不论汝学佛修法也可，皆须处所，皆须饮食，处所、饮食皆仗地神之力。一切塔寺，因地而建，一切五谷稻粮，因地生长。故地神作护法，最先流通此经。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">尔时坚牢地神白佛言。世尊。我从昔来。瞻视顶礼无量菩萨摩诃萨。皆是大不可思议神通智慧。广度众生。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘尔时’者，佛、法两宝说毕之时。‘坚牢地神’是南阎浮提主地之神。地神是女性，准阿含经佛告比丘有四大天神：“一地神，二水神，三风神，四火神。”昔者地神起恶见，言：“地中无水、火、风。”佛言：“地中有水、火、风，但地大多故，地大得名。”次第说法，地神欢喜。佛为说四谛，地神即远尘离垢，得法眼净。白言：“我今归依佛法僧，尽形寿不杀乃至不饮酒，听我于正法中，为优婆夷。”水、火、风神，亦然。故知地神是女也。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地神白佛言：‘世尊啊！弘经必藉地，转法须赖食，我是地神，我今发愿护持此经。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘世尊，我从昔日发心以来，居阎浮提，曾经亲近、供养、瞻视、顶礼无量菩萨摩诃萨，皆是大不可思议神通智慧，从本垂迹，降迹阎浮提来广度众生。’观此文，人道的世界时常变动，兴衰循环，国运亦然，世界亦然，不及神道长远久住，外作护法之职，内秘菩萨之行。反观人道，支离破碎，不及神道安稳坚定，悲夫！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是地藏菩萨摩诃萨。于诸菩萨誓愿深重。世尊。是地藏菩萨。于阎浮提有大因缘。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地神知地藏菩萨，在一切菩萨中誓愿特别重。所谓“地狱未空，誓不成佛，众生度尽，方证菩提”，故云深重。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地神又知地藏菩萨，与阎浮提的众生有大因缘。地藏菩萨度阎浮提人出地狱特别多，而阎浮提人无不恭敬地藏菩萨者，彼此有缘。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">如文殊。普贤。观音。弥勒。亦化百千身形。度于六道。其愿尚有毕竟。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">文殊到十方世界，教化众生发菩提心，所以不常来此阎浮洲。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">普贤教化一切菩萨，行菩萨道，所以亦不常居此土。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">观音分身到十方世界，寻声救苦、现身说法，有机即现，无机不现，亦不常来。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">弥勒居天上，教化天子，无生法忍，亦不常来人间。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">唯地藏常常度人离三途苦，上升人间，是地神之所常见。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">所以语文殊、普贤、观音、弥勒，虽能分身百千，度于六道，但不是常在此洲；唯地藏常见其在阎浮提，时时处处救度罪苦众生，觉得其救苦之愿特别长。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是地藏菩萨。教化六道一切众生。所发誓愿劫数。如千百亿恒河沙。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">是地藏菩萨，教化六道一切众生离生死苦，得涅槃乐。如是所发誓愿，不知经过百千亿恒河沙劫，亲近恒河沙佛，一一佛前皆发度生之愿</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">世尊。我观未来及现在众生。于所住处。于南方清洁之地。以土石竹木。作其龛室。是中能塑画。乃至金银铜铁。作地藏形像。烧香供养。瞻礼赞叹。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃塑像供养之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">世尊，我观未来及现在众生，于其所住之处，于南清洁之地——幽冥界在阎浮提之南——是人以土石为基，竹木为墙，作其龛室。室中或塑、或画地藏菩萨像，乃至或金、银、铜、铁铸菩萨像；必定要供养，日日供养，时时烧香，至诚瞻礼，称扬赞叹地藏菩萨种种功德。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">是人居处即得十种利益。何等为十。一者。土地丰壤。二者。家宅永安。三者。先亡生天。四者。现存益寿。五者。所求遂意。六者。无水火灾。七者。虚耗辟除。八者。杜绝恶梦。九者。出入神护。十者。多遇圣因。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃供养获益之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">若有人在向南之地，建立龛室，供养地藏菩萨像，仗菩萨威神力，及地神护法之力，令此男子女人所居之处，即得十种利益：</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">一、土地丰壤。地神之力，令其居处，土地肥沃，百谷丰收，花果茂盛。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">二、家宅永安。合家人等，大小平安。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">三、先亡生天。仰仗地藏菩萨神力，令其历代祖祢生天。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">四、现存益寿。供养地藏，现前人等，益算增寿。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">五、所求遂意。凡有所求，种种福利，皆遂其意。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">六、无水火灾。无水火、盗贼等灾。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">七、虚耗辟除。无蝗虫、白蚁、飓风损坏稼穑等灾。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">八、杜绝恶猛梦。画夜吉祥，睡无恶梦。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">九、出入神护。行来进止，善神翊卫。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">十、多遇圣因。常闻三乘、一乘之法，而种出世涅槃之因。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">世尊。未来世中。及现在众生。若能于所住处方面。作如是供养。得如是利益。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃地神护法证明供养得益之文。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">复白佛言。世尊。未来世中。若有善男子善女人。于所住处。有此经典及菩萨像。是人更能转读经典。供养菩萨。我常日夜。以本神力。卫护是人。乃至水火盗贼。大横小横。一切恶事。悉皆消灭。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">地神复白佛言：‘世尊，未来世中，若有善男子、善女人于其所住之处，供奉地藏经典及菩萨像；是人更能日日转读此经，从解起行，修地藏之行（此人有慧）；又日日以种种花香至诚供养地藏菩萨像（此人有福）。既然福慧齐修，我地神日以继夜，以我本有神力，卫护是人，所作善事，悉皆如意，乃至水火、盗贼等灾，大横伤人，小横伤财等一切恶事，悉皆消灭无余。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">佛告坚牢地神。汝大神力。诸神少及。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">佛说：‘地神啊！汝拥护受持此经及供养地藏像者，所以汝的神力日日增加，为一切地神所不能及。’</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">何以故。阎浮土地。悉蒙汝护。乃至草木。沙石。稻麻。竹苇。谷米。宝贝。从地而有。皆因汝力。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">‘何以故’，解释之辞。阎浮土地，由汝主持，由汝拥护，所以地上万物，乃至草木、沙石、稻麻、竹苇、谷米、宝贝，如是虽由众生业力所感，亦由汝神力助变，利益有情。利益有情故，所以汝的利生神力日日增加。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">又常称扬地藏菩萨利益之事。汝之功德。及以神通。百千倍于常分地神。</span></b></p>
<p style="text-indent:24.0pt;line-height:15.0pt"><b><span lang="EN-US" style="color:teal">&nbsp;</span></b></p>
<p style="text-indent:24.0pt;line-height:15.0pt">上来地生万物，利益有情，由汝之力；又常称扬地藏度生之事，拥护佛法，可称上供菩萨，下利有情，所以汝的真实功德及利生神通，百千倍于常分地神。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">若未来世中。有善男子善女人。供养菩萨。及转读是经。但依地藏本愿经一事修行者。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">若如来灭度之后，未来末法世中，有善男子、善女人发心侍奉、供养菩萨，又转读是经——转经中之理，悉转入心，明了无碍——然后依一法而发愿修行者。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">学法要博，修行要约，只能依一法修行，切莫脚踏两船。古人依一法而修行，一直修到家，所谓“制心一处，无事不办”，不可不知。若单解而不行，说食而不饱，无济于事，所谓“说得一丈，不如行得一寸”。学法贵乎实行，有修有证，无修则无证，此千古不易之论。所以我们要依一法修行，切莫三心两意。参禅者，一直参下去，终不回头；念佛者，念下去，更莫改弦换辙；持咒者，持下去，自有光明遍照之日。汝看赵州一生行脚、香林四十年打成一片、长庆坐破七个蒲团、怀玉大师念佛，念到临命终时，见银台来接引仍不肯去，再精进更精进，七日头现圆晕、金台来接、笙歌来迎，乃往西方。其弟子赞曰：</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">我师一念登初地，佛国笙歌两度来，</p>
<p style="text-indent:24.0pt;line-height:15.0pt">唯有门前古槐树，枝低只为挂金台。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">又广东罗浮生华首台，天然禅师有一弟子，看牛出家，未尝读书，性愚鲁，但肯向学。师曰：“汝学佛法，拜观音，求智慧，中夜方可睡。”此子日间，为常住服务，什么都做，夜间拜菩萨，拜到中夜。如是长期拜，一拜拜了十三年。一夜，拜到九点时，见菩萨挥手，便去睡眠。师问：“何故早睡？”答曰：“弟子听师教，拜到半夜，但亦听菩萨话，菩萨挥手，所以我去睡。”师曰：“好，汝将菩萨拜到晃动。”不日，菩萨又问：“善男子，拜我求何物？”答：“我不知，问师答覆。”如是又拜三年，菩萨又问：“善男子，汝求何物！”答：“求智慧。”菩萨教饮佛前杯水，饮时身心透凉，六根清净，得大智慧，所谈佛法，胜过阿师了。此子后来当方丈，号异尘祖。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">此乃一法修行，一直修，修到底，无有不成功者。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">汝以本神力而拥护之。勿令一切灾害。及不如意事。辄闻于耳？何况令受。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">世尊敕地神，以神力拥护依地藏本愿经一事修行者，令其顺利用功，中间永无一切灾害降临其身；及不如意事辄闻其耳，打扰其办道之心，何况令受。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">本神力者，地神生长万物，利益群生，故有神力；又拥护此经，及修行者，其神力更大。若不利人，何来有神力呢？三檀等施，属无畏施。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">非但汝独护是人故。亦有释梵眷属。诸天眷属。拥护是人。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">所谓“一人办道，诸天办供”。一人修行办道，无量诸天拥护。若帝释、梵王及诸天眷属，皆发愿拥护修行人，以报佛恩，所以称护法诸天菩萨。古人说“三分修行，七分护法”啊！</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt"><b><span style="color:teal">何故得如是圣贤拥护。皆由瞻礼地藏形像。及转读是本愿经故。自然毕竟出离苦海。证涅槃乐。以是之故。得大拥护。</span></b></p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">何故得如是圣贤、梵王、帝释、诸天眷属拥护？</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">皆由此善男子、善女人瞻礼地藏圣像，及转读地藏本愿经故。此人仗菩萨神力及地藏经法力，如风扬帆，修行顺利，自然毕竟出离生死苦海，直达涅槃彼岸，证诸法寂灭之乐。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
<p style="text-indent:24.0pt;line-height:15.0pt">诸天、梵王、帝释，为报地藏菩萨昔日教化救度之恩，所以尽力，大大拥护。</p>
<p style="text-indent:24.0pt;line-height:15.0pt"><span lang="EN-US" style="">&nbsp;</span></p>
