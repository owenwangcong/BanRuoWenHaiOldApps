
<html>
<head>
<meta http-equiv=Content-Type content="text/html; charset=gb2312">
<link rel=Edit-Time-Data href="./1295.files/editdata.mso">
<title>六祖坛经笺注</title>
<style><!--
.Normal
	{margin:0cm;
	margin-bottom:.0001pt;
	line-height:18.0pt;
	font-size:12.0pt;
	}
.MsoPlainText
	{margin:0cm;
	margin-bottom:.0001pt;
	font-size:12.0pt;
	}
-->
</style>
<link rel="stylesheet" href="../books/book.css">
</head>
<body lang=ZH-TW link=blue vlink=purple background="../books/textbackground.jpg" class="Normal" bgcolor="#ffffff">
<div class=book style='layout-grid:18.35pt'> 
  <p class=MsoPlainText align=center style='text-align:center'><b><span
style='font-size:36.0pt;color:#FF6600'>六祖坛经笺注<span
lang=EN-US></span></span></b></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span
style='color:#003300'>丁福保居士著<span lang=EN-US></span></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText align=center style='text-align:center'><span lang=EN-US><a
href="#a001">六祖坛经笺注序</a></span></p>
  <p class=MsoPlainText align=center style='text-align:center'><span lang=EN-US><a
href="#a002">六祖坛经笺注后序</a></span></p>
  <p class=MsoPlainText align=center style='text-align:center'><span lang=EN-US><a
href="#a003">笺经杂记十四</a></span></p>
  <p class=MsoPlainText align=center style='text-align:center'><span lang=EN-US><a
href="#a004">六祖大师法宝坛经略序</a></span></p>
  <p class=MsoPlainText align=center style='text-align:center'><span lang=EN-US><a
href="#a005">坛经序</a></span></p>
  <p class=MsoPlainText align=center style='text-align:center'><span lang=EN-US><a
href="#a01">行由品第一</a></span></p>
  <p class=MsoPlainText align=center style='text-align:center'><span lang=EN-US><a
href="#a02">般若品第二</a></span></p>
  <p class=MsoPlainText align=center style='text-align:center'><span lang=EN-US><a
href="#a03">疑问品第三</a></span></p>
  <p class=MsoPlainText align=center style='text-align:center'><span lang=EN-US><a
href="#a04">定慧品第四</a></span></p>
  <p class=MsoPlainText align=center style='text-align:center'><span lang=EN-US><a
href="#a05">坐禅品第五</a></span></p>
  <p class=MsoPlainText align=center style='text-align:center'><span lang=EN-US><a
href="#a06">忏悔品第六</a></span></p>
  <p class=MsoPlainText align=center style='text-align:center'><span lang=EN-US><a
href="#a07">机缘品第七</a></span><span lang=EN-US style='
"Courier New"'></span></p>
  <p class=MsoPlainText align=center style='text-align:center'><span lang=EN-US><a
href="#a08">顿渐品第八</a></span></p>
  <p class=MsoPlainText align=center style='text-align:center'><span lang=EN-US><a
href="#a09">护法品第九</a></span></p>
  <p class=MsoPlainText align=center style='text-align:center'><span lang=EN-US><a
href="#a10">付嘱品第十</a></span></p>
  <p class=MsoPlainText align=center style='text-align:center'><span lang=EN-US><a href="#a11">跋</a></span></p>
  <p class=MsoPlainText align=center style='text-align:center'><span lang=EN-US><a
href="#a12">六祖能禅师碑铭</a></span></p>
  <p class=MsoPlainText align=center style='text-align:center'><span lang=EN-US><a
href="#a13">曹溪第六祖赐谥大鉴禅师碑</a></span></p>
  <p class=MsoPlainText align=center style='text-align:center'><span lang=EN-US><a
href="#a14">大唐曹溪第六祖大鉴禅师第二碑</a></span></p>
  <p class=MsoPlainText align=center style='text-align:center'><span lang=EN-US><a
href="#a15">历朝崇奉事迹附录</a></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a001></a><span style='color:#333399'>六祖坛经笺注序<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>考唐书方伎传、后魏之末、有僧号达磨者、本天竺国王之子。以护国出家。入南海、得禅宗妙法。自释迦文佛相传有衣钵为记、以世相付受。达磨赍衣钵、航海而来、至梁、诣武帝。帝问以有为之事。达磨不悦。乃之魏、隐于嵩山少林寺。以其法传慧可。可传僧璨。璨传道信。信传弘忍。忍传慧能。能于达磨。在中国为六世。故天下谓之六祖。后阅全唐文、见六祖自撰之金刚经注序、及其嗣法法海所撰之坛经序、王摩诘所撰之六祖碑铭。柳子厚所撰之六祖第一碑、刘梦得所撰之六祖第二碑。余因此而于六祖所传之禅宗、遂心向往之矣。夫所谓禅宗者、非六度中第五度之坐禅、乃第六度之般若波罗蜜也。六祖示不识文字相。故平生无著作。惟法海纪述其说法之语、名曰法宝坛经。在宋时明教大师有校刊本、题名曰法宝记。明教大师曰、法宝记者、盖六祖之所说其法也。（见镡津文集十一）称经者、后人尊其法耳。而非六祖之意也。（见镡津文集三）余谓宗教家各自尊其教、无不名其所崇奉者曰经。如墨翟之书、初不名经。而其徒苦获邓陵之属、乃尊之为经。（墨经见庄子天下篇）扬子太玄、其本传及汉志、并未称经。而当时侯芭之徒、亦尊之为经。此外如老子之称道德真经、庄子之称南华真经、列子之称冲虚真经、以及耶教之圣经、回教之可兰经、皆其例也。余于坛经、研精覃思者既久。始知与孔子之十翼、子思之中庸、孟氏庄氏之书、洒然多有会通之处。爰撮其大要、而为学者告焉。坛经所谓佛性、实性、真如、自本心、自本性、明心见性、禅定解脱、般若三昧、菩提涅、解脱知见、诸佛之本源、不思善、不思恶、即自己本来面目、皆自性之异名也。又谓自性本不生灭、本无去来、本来清净、本自具足、本不动摇、如如不动、第一义不动、无有一法可得、皆言自性之体也。即彖传所云艮其止、止其所也。即系辞所云无思也、无为也、寂然不动也。即洗心退藏于密也。即天下何思何虑也。即中庸所云天命之谓性也。即喜怒哀乐之未发谓之中也。即孟子之万物之皆备于我也。（即释氏之自性本自具足）即庄子所述孔颜授受之心斋也。即为善无近名。为恶无近刑。缘督以为经也。即庄子所述之游心于物之初、及不以生生死、不以死死生也。论自性之体、三教之相同者如此。坛经又谓自性真空、能生万法也。真如有性、所以起念也。用即了了分明、应用便知一切也。引维诘经之能善分别诸法相也。引金刚经之应无所住而生其心也。皆言自性之用也。即彖传所云时止则止、时行则行。动静不失其时也。即系辞所云感而遂通天下之故也。即中庸所云发而皆中节谓之和也。即孔子之毋意毋必毋固毋我也。即七十而从心所欲不逾矩也。即庄子所云至人之用心若镜、不将不迎、应而不藏也。亦即庖丁游刃解牛、及得其环中以应无穷也。坛经又谓众生是佛。佛性本无差别。但用此心直了成佛。离心无别佛。所以自性自度、自识自见、自净自定、自悟自解、自修自行、自开心中之佛知见、不假外求、归依自性天真佛。一悟即见心地上觉性如来。此即孟子性善之说、及人皆可以为尧舜也。亦言性之用也。论自性之用、三教之相同者又如此。自性之体用既已证明、然后再读坛经、以自本性证乎了义。则天机利者、一悟即入大圆觉海。天机钝者、亦能得其深处。故谓之圆顿教、谓之最上乘、谓之如来清净禅、谓之菩萨藏之正宗也。是则六祖者、乃三界之慈父、诸佛之善嗣欤。若夫坛经所载、有何须往生之说、则莲池大师辩之详矣。莲池言坛经皆他人记录、故多讹误。其十万八千东方西方等说、久已辩明。中又云但修十善、何须更愿往生。夫十善生天之因也、无佛出世、轮王乃以十善化度众生。六祖不教人生西方见佛。而但使生天可乎。其不足信明矣。故知执坛经而非净土者、谬之甚者也。莲池之说如此。余恐学者因坛经而疑净土、故录其言于简首、使阅者开卷即知、逆防其趋向之或误。盖以修净与参禅、正不相妨。古德所谓有禅有净土、万修万人去。六祖莲池、各各随机说法、相需为用、参禅不碍念佛、念佛不碍参禅、在学者之善于圆融耳。此余所以既注十六观经、阿弥陀经、而又为此经之笺注也。笺注时遇十万八千十善净土等说、则引莲池之言以订正之。非如效唐人之非国语、宋人之纠谬唐书、明人之正杨正钱、出己意以诋訾古人也。即六祖答西方之问、其主要在使人净心则净土。亦未尝言无西方也。余之笺注是经也、折衷众说、择善而从。或别书于册、或书于片纸、或饮行跳格、而书于本经字句之旁、及书眉之上。久之得数万言。乃使人录出、分疏于每句之下、仿王逸注骚、李善注选之例也。其音训即于每字之下注之、俾学者易于成诵、仿朱晦庵诗传例也。其注作双行小字、则仿宋本十三经注疏之例也。唯是能薄材谫、读书未广。丰干饶舌、未免卮言。然区区掇拾、容亦有为初学所未知者。则余敢效宋人之献曝、曝宁足贵、惟献焉者之愚诚、有欲已而不能自己者耳。砭顽订误、尚有望于后之君子。中华人民建国之八年十月无锡丁福保仲祜序。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a002></a><span style='color:#333399'>六祖坛经笺注后序<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>吾儒言经文错简者、起于刘向之校尚书、（见汉书艺文志）犹有古文可据也。疑经文脱简者、始于郑玄之注玉藻、（见礼记注）然尤不敢移其次第也。至北宋以后、始各以已意改古书。有所不通、辄言错简。六经几无完本。余波所渐、遂及丛林。于是六祖坛经、有言其错简者、则移其次第。有言其脱简者、则以他书补入。余以正德旧刻本校之、其窜乱之迹、尚未尽泯也。大凡古书之传于今者类如此、不独坛经为然。而余又考坛经之所传述者、即释迦佛在灵山会上付与初祖大迦叶之正法眼藏也。由初祖传至二十八祖达磨大师、始来中国。是为东土初祖。又传五代至弘忍大师、凡三十有二祖、皆密密相传、以一传一、余人不能得其法。自忍大师传法于六祖、六祖遂广传其法于天下。其门人又详叙之而为坛经。即今之所传者是也。其渊源远有端绪如此。余独怪坛经为宗门切要之书自唐以来千二百余年间、未见有人为之注者何也。岂视为浅近易晓、人人可以尽解耶。抑道在心悟、不在文字。我宗门下客、不必求知求解耶。夫以指指月、指本非月。非马喻马、马非非马。指与非马、犹之文字。借指可以见月、借非马可以明马。犹之借文字可以通经义。通经义可以明心见性。故文字为传道之器、得道则其器可投。文字如渡海之筏、到岸则其筏可舍。若未到岸未得道之时、文字究不可以不求甚解。此坛经之所以不可无笺注也。虽然。注书之虽。自古言之。汉儒注经、必引会数经、勘契密合、而后下笔。不第时代近古、多得遗闻而已。魏晋以降、儒者不遵师说、意主穿凿附会、汉学于是浸废矣。其后如杜征南之注左氏传、颜秘书之注两汉书。虽瞻博绝世、犹有摘其舛驳者。徐无党注五代史、寥寥数语、其于大义、毫无补益勿论矣。惟裴松之之注三国志、刘孝标之注世说新语、郦道元之注水经、皆能补原书所不载。其辞又雅驯、颇见魏晋风轨。李善之注文选、止引经史、不释述作意义。东坡尝称之、而诋五臣注为荒陋。凡此皆可为笺注家之鉴戒者也。后世之注佛经者皆宜据事征典、不妄加义。不可如王辅嗣之注易、郭子玄之注庄、屏实骛华、唯在发挥一己之意。盖佛氏之微言奥义、惟佛与佛能知其究竟。即二乘菩萨亦不可空谈妙悟、妄为度量也。善夫莲池大师之言曰、如经所言、有诸盲人、群手摸象。其摸象鼻者、云象如箕。其摸股者、云象如柱。其摸尾者、云象如帚。其摸腹者、云象如石。乃至摸眼则云如鼓风橐。摸耳则云如倒垂叶。摸蹄则云如覆地杯。人执所摸、互相是非、观者捧腹。今日谈经、何以异是。佛已涅、咨询无繇。出情识手、为想像摸。彼此角力、如盲讥盲、予实慨焉。莲池之说、可为经疏家空谭之药石也。昔李商隐为文、多检阅书册、左右鳞次、时号獭祭鱼。毛西河作试帖、陈书满几案、其夫人亦诋为獭祭。余谓注佛经者、独宜多检书册、以期多得考证。惟不可太涉泛滥、以失说经家谨严之体焉耳。若但为简单之经注、宜仿廖莹中世彩堂本韩文注、（徐氏翻刻本名东雅堂韩文）朱子诸集传例、及离骚集注例、悉削去诸家姓氏、汇辑群说、自为一书、然已不能免宋元人说经之窠臼矣。此余所以远祖汉儒经注、近法三国志世说文选等注、而为坛经之笺注也。笺与注、本是不同。笺之云者。说文云、表识书也。谓书所未尽、待我而表识之也。康成诗笺、昔人谓所以表明毛意、记识其事、故特称之为笺。今坛经中之各偈、大抵用笺者为多、因非笺不能达其意也。注之云者。稽典故、考舆地、详姓字、明训诂、识鸟兽草木之名也。注法之中、又分三端。一曰正注。宜引本事以解之者也。今坛经中所注之宝林、衣法、菩提树下开东山法门、（以上见第一品）知解宗、显宗记、（第八品）卓锡泉、（第七品）水晶钵、（第八品）六祖旧居、（第九品）嗣法四十三人、（第十品）等是其例也。一曰互注、宜沿波讨源、博采众说、以为佐证者也。今坛经中所注之此心成佛、生死事大、生死苦海、福何可救、识自本心、见自本性、（以上见第一品）用即了了分明、一切即一、一即一切、八万四千智慧、（第二品）有把茆盖头、（第八品）及他心通、（第九品）等是其例也。一曰训诂。解释其音义、而无害其文者也。今坛经中所注之獠偈颂碓S（以上见第一品）等字是其例也。司马迁之言曰、好学深思、心知其意。此精思之谓也。班回之言曰、笃学好古、实事求是。此详考之谓也。详考始可言注。深思始可言笺。余学殖荒落、何敢插齿牙于著作之林、而为此经之笺注。盖欲于佛经笺解中自辟一径而行、一以援古德之言、示人以不蹈空疏之弊。一以便利根初学、阅之顿悟如来上乘、而为假诸文字为其筌蹄也。校勘既竣。复以释迦佛像及列代祖师像三十三尊冠诸首简。昔武梁祠、鲁灵光殿、皆图伟人事迹、而宋刻本列女传、亦有顾凯之之画像。借图像为感发兴起、由来旧矣。今此三十有三尊者、即佛祖传授大法之次第。学者既读斯文。则必想见其人。见其人而不得。则见其像如见其人也。如见其人之口口相传心心相印也。附图之意、盖在于斯。中华人民建国之八年十一月无锡丁福保识</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>吾友邱菽园先生寄我刘世馨粤屑所载之六祖钵一条、谓‘六祖葬曹溪、故其真身衣钵在焉。建塔事之、白光冲天三日。后黄巢至曹溪、云雾昼晦、军人失道、致恭乞哀而去。南汉王刘使迎衣钵、钵堕地、因舍田数十顷赎罪。肉身香熏如漆。其衣二、一乃达摩所传、西域屈□布缉绵花心织成者。一为唐元宗所赐、织成淡山水者。其钵非铜铁木石、人莫能识。明魏庄渠为广东提学、慨然欲辟佛、毁佛寺无数、至南华、击六祖相传之钵。又欲毁其寺、焚其衣。见钵现委鬼二字、惊而止。’菽园先生又曰、‘古今方言、有以孝子一名词、专指身服衰之人而言者。试证之后汉书、桓帝既葬、民士往哭陵者、计千百人、当时均唤作孝子。又证之三国志、有妄男子、惘惘然误入诸葛恪府内、时以其人实著孝服、故亦唤之为孝子。今广东俗语、犹存古意、凡衰在躬者、皆唤是孝子。六祖本广东人、应作广东谚矣。’附录于此、皆可为坛经补注之资料。且以志良友之益我于不忘也。民国十一年二月丁福保识</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a003></a><span style='color:#333399'>笺经杂记</span><span
style='font-size:10.0pt;color:#333399'>十四</span><span
lang=EN-US style='color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>余书藏中所收坛经、不下十余种。其最佳者为明正统四年黑口刻本。每半叶八行、行十六字。字大悦目。元椠本典型尚存。气象静穆可敬。其次则为嘉靖间五台山房刻本。每半叶九行、行十八字。古意犹存、尚为佳帙。兹以两刻本、校勘其异同。正统本之优点、为法海所撰坛经略序、尚未改为六祖大师缘起外纪。其序文亦未为后人所窜乱。正统本有无名氏跋一首。嘉靖本则摘录跋中之语、名曰历朝崇奉事迹、而删其跋。正统本共分九品。曰悟法传衣第一。嘉靖本改为行由第一、分其后半为般若第二。正统本曰释功德净土第二。嘉靖本改为疑问第三。正统本曰定慧一体第三。嘉靖本改为定慧第四。正统本曰教授坐禅第四。嘉靖本改为坐禅第五。正统本曰传香忏悔第五。嘉靖本改为忏悔第六。正统本曰参请机缘第六。嘉靖本改为机缘第七。正统本曰南顿北渐第七。嘉靖本改为顿渐第八。正统本曰唐朝征诏第八。嘉靖本改为宣诏第九。近刻本又改为护法。正统本曰法门对示第九。嘉靖本改为付嘱第十。其间字句之不同者尤不胜枚举。于以知坛经之窜乱、其在正德嘉靖间乎。明人好窜改古书。已成为风俗。不独于佛经为然也。余尚有嘉靖小字刻本、及闵刻朱墨本。亦为坛经中之佳品。此外则有福建鼓山刻本、长沙刻本、金陵刻本、如皋刻本等、皆近时普通单行本也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>坛经最要之宗旨、在于示明一切万法、皆从自性生。自性即是自心。自心即是真佛。故不必舍自佛而求他佛、但觅自心佛可也。其重要之下手处、在于依法修行。修须自修、行须实行。其所修所行者、先去杀生偷盗邪淫妄语两舌恶口绮语贪欲嗔恚痴愚等十恶、再去邪见邪思邪语邪业邪命邪方便邪念邪定等八邪。去十恶八邪、即是除自性中不善心嫉妒心谄曲心吾我心诳妄心轻人心慢他心贡高心、及一切时中不善之行。常自见己过、不见他人之是非善恶。是之谓归依自性天真佛。故六祖谓慈悲即是观音、喜舍名为势至、能净即释迦、平直即弥陀也。若不能依法实行、口善心不善、虽诵经念佛奚益。南辕而北其辙、其去真佛也远矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>学者之于坛经皆宜诵读之、讲贯之、思索之、体认之。以反求诸夙夜饮食男女衣服动静语默应事接物之间。六祖之所谓心平何劳持戒、吾则求吾心之如何能平。六祖之所谓行直何用修禅、吾则求吾行之如何能直。六祖谓恩则孝养父母、吾则求孝养父母之所以尽其恩。六祖谓义则上下相怜、吾则求上下相怜之所以尽其义。六祖谓让则尊卑和睦、吾则于尊卑思所以行其让。六祖谓忍则众恶无喧、吾则于众恶思所以致其忍。于此六者、无一不致其精微曲折之详、无一不能贴向自家身心上做工夫。以截断其旧习、以变化其气质、虽读此一经、而已入圣贤仙佛之境界矣。呜乎。独处不能谨、口诵不能实行、徒以经典梵呗、严饰乎外。伪也。欲以虚伪之善、盖真实之恶。自可欺、人不受欺。人可欺、佛其可欺乎。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>禅家所有语言、皆机锋相对、因病与药、使参问者舍去执见、直入中道而已。故圭峰禅师曰、性不易悟、多由执相。故欲显性、先须破执。其所谓破执者、试以金刚经证之。经曰、如来所说身相、即非身相。又曰、是福德即非福德性、是故如来说福德多。又曰、所谓佛法者、即非佛法。又曰、庄严佛土者、即非庄严、是名庄严。又曰、佛说非身、是名大身。又曰、佛说般若波罗蜜、即非般若波罗蜜。又曰、诸微尘、如来说非微尘。是名微尘。如来说世界、非世界、是名世界。又曰、如来说三十二相、即是非相。是名三十二相。又曰、是实相者即是非相、是故如来说名实相。又曰、如来说一切诸相、即是非相。又说一切众生、即非众生。又曰、所言一切法者、即非一一切法。是故名一切法。又曰、若福德有实、如来不说得福德多。以福德无故、如来说得福德多。又曰、如来说具足色身、即非具足色身、是名具足色身。又曰、如来说诸相具足、即非具足、是名诸相具足。又曰、彼非众生、非不众生。何以故、须菩提、众生众生者、如来说非众生、是名众生。又曰、所言善法者、如来说即非善法、是名善法。又曰、凡夫者如来说即非凡夫。此等句、不及备录。录此以见谈般若者、随说随扫、以破人之执著之相也。后世之谈禅者、其法皆出于般若部。所以问者曰是、则答曰非。问者曰非、则答曰是。问者曰有。则答曰无。问者曰无、则答曰有。且即毁即赞、即赞即毁。即立即破、即破即立。即体即用、即用即体。即言语非言语、非言语即言语。一时权宜相当、故有与甲相宜者、未必与乙相宜。与乙相宜者、未必与丙相宜。随机说法、无有定法如来可说。故六祖为志道曰、汝忽随言解、许汝知少分。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>虽然、立教皆为对机。对机者除病除执也。若本无此病、即无庸服药。本无此执、亦更不必破。无病而药、无执而破。则无益而有损矣。善夫莲池大师之言曰、看经须是周遍广博、方得融贯、不致偏执。盖经有此处建立、彼处扫荡。此处扫荡、彼处建立。随时逐机。无定法故。假使只看楞严、见势至不入圆通、而不广览称赞净土诸经、便谓念佛不足尚矣。只看达磨对梁帝语、见功德不在作福、而不广览六度万行诸经、便谓有为福德皆可废矣。反而观之。执净土非禅宗。执有为非无为、亦复如是。喻如读医书不广者、但见治寒用桂附而斥苓连。治虚用参耆而斥枳朴。不知芩连枳朴亦有时当用。而桂附参耆亦有时当斥也。是故执医之一方者误色身。执经之一义者误慧命。予尝谓六祖坛经不可使无智人观之。正虑其执此而废彼也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>心性二字、空宗与性宗等解说各不相同。惟禅宗则毫无区别。所以黄檗禅师云、心性不异、即性即心。心不异性、名之为祖。又云、诸佛菩萨与一切蠢动含灵、同此大涅性。性即是心。心即是佛。（见传心法要）南阳慧忠国师语录曰、未审心之与性、为别不别。师曰、迷则别。悟则不别。曰经云、佛性是常、心是无常。今云不别何也。师曰、汝但依语而不依义。譬如寒月、水结为冰。及至暖时、冰释为水。众生迷时、结性成心。众生悟时、释心成性。学者据以上数则、既知心性非异、可以读坛经矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六祖之碑铭及坛经序中有最难笺注者三处。王摩诘所撰六祖碑铭中之泉馆二字。余注曰、泉馆即渊馆也。筑馆于重渊之下、犹言穴居也。唐人避高祖讳、故改渊为泉。当时颇以未得碓证为憾。后偶阅袁仿宋本六臣注文选中郭璞江赋。渊客筑室于岩底。鲛人构馆于悬流。原注曰、渊客鲛人、皆水中居、故筑室构舍于岩流之下。此即泉馆之出处也。他日当为补入注中。又法海坛经略序中之此地乃生龙白象来脉、只可平天、不可平地三句。又德异坛经序中之末上二字。此三处皆不易笺注。学者慎勿滑过。达摩或作达磨。惠能或作慧能。皆可通用。第七品中之羊鹿牛车。近时新刻本改为羊鹿之车。大谬。万不可用。不知法华经中共分四车、曰羊车、鹿车、牛车、白牛车耶。此略举之。其说详载注中。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>数年前有客问余曰、坛经第一品中、韦刺史与官僚入山、请师出、此山何名也。又问第七品中师振锡卓地、泉应手而出。此泉何名也。第十品中嗣法四十三人、其名详于何书。何名也。余于时不能答、旁有座客代余答曰。此乃考据文字、于明心见性毫无交涉也。然余终以不知此答为憾。近来阅书稍稍留意、积久则此山与泉及四十三人皆碓知其名。已详载坛经注中矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>注中偶有重复之处。因经中往往有极机警极爽利之话头、与极碓实之理解、非仍引前注不能了然者、故又重复而用之。非若专门名辞、前已注过者、则每用注见前、或详见前注。可以了之。若理论则反不如径将前注仍注一番。学者既省检查之劳、又获熟读之益。故注者不避重复之诮也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>说铃为说部丛书、内有现果随录一种、其九十一则、载江北沉生、幼厕黉宫。恃才妄作。读书萧寺中。见六祖坛经。妄举朱笔涂抹。回家暴亡。示梦于父曰、吾以涂抹坛经、现在地狱。身带火枷。苦楚难忍。父为我到寺读书处、寻出坛经、洗去涂痕。庶可脱苦。父悲痛不胜。入寺搜访。果见原本。急洗去旧痕。并发心重刻一部流通、为子忏罪。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>唐释法才、光孝寺瘗发塔记。佛祖兴世、信非偶然。昔宋朝求那跋陀三藏、建兹戒坛。豫谶曰、后当有肉身菩萨、受戒于此。梁天监元年、又有梵僧智药三藏、航海而至。自西竺持来菩提树一株、植于戒坛前。立碑云、吾过后一百六十年。当有肉身菩萨来此树下、开演上乘、度无量众。真传佛心印之法王也。今慧能禅师、正月八日抵此。因论风幡语。而与宗法师说无上道。宗踊跃忻庆、昔所未闻。遂诘得法端由。于十五日、普会四众、为师祝发。二月八日。集诸名德、受具足戒。既而于菩提树下、开单传宗旨。一如昔谶。法才遂募众缘、建兹浮屠。瘗禅师发。一旦落成、八面严洁。腾空七层、端如涌出。伟欤禅师、法力之厚。弹指即遂。万古嘉猷。巍然不磨。聊叙梗概。以纪月岁云。仪凤元年。岁次丙子。吾佛生日。法性寺住持法才谨识。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>肇庆府志曰、永宁寺在县（新兴县）南琅村旁。相传为六祖辞母处。旁有辞母石。又曰、六祖庵在县（四会县）东扶庐山下。六祖尝避难隐于此。后人因建庵祀之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>广东通志曰、光孝寺在南海县西北一里。相传六祖祝发于此。图经云、本乾明法性二寺、后并为一。刘宋永初间、陀罗三藏飞锡至此。指诃子树曰、此西番诃梨勒果之林。宜曰诃林。遂创戒坛。预谶曰、后当有肉身菩萨、于此受戒。梁天监元年、智药三藏、自西竺国、持菩提一株、植于坛前。唐仪凤元年、六祖慧能、祝发树下。因论风幡、建风幡堂。宋太祖改为乾明禅院。绍兴二十年、改为报恩广孝寺。后易今名。咸淳五年重修。元明屡经修建。有睡佛阁。国朝顺治六年、僧今碗修。康熙十一年、东莞人蔡元真、以寺颓废、请平靖两藩重新之。有牌记。寺又名法性寺。有米元章书三世佛名。稍北为六祖殿。前为菩提坛。坛侧为发塔。其东南为达摩井。西为五祖殿。循廊而东、为风幡堂。堂前有池泓然。坛经正统刻本卷尾有无名氏跋语一则。近世已无传本。语颇详实。故附录于下。其辞曰、宋太祖开国之初、王师平南海。刘氏残兵作梗、师之塔庙、鞠为煨烬。而真身为守塔憎保护、一无所损。寻有制兴修、功未竟、会宋太宗即位、留心禅门、诏新师塔七层。加谥大鉴真空禅师太平兴国之塔。宋仁宗天圣十年、具安舆、迎师真身及衣钵入大内供养。加谥大鉴真空普觉禅师。宋神宗加谥大鉴真空普觉圆明禅师。本州复兴梵刹。事迹元献公晏殊所作碑记具载。六祖禅师、自唐开元元年癸丑岁示寂、至大元至元二十七年庚寅岁、已得五百七十八年矣。自大元至元二十七年庚寅岁、至大明正统四年、已得六百八十年矣。时正统四年岁次已未仲秋八月中元日重刊。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>莲池大师曰、大鉴能禅师、世称南宗。大通秀禅师、世称北宗。然黄梅衣钵。不付时时勤拂拭之大通、而独付本来无一物之大鉴。何宗镜录谓大鉴止具一只眼。大通则双眼圆明。信如是、何以不得衣钵。夫曹溪亲接黄梅。远承达磨。又远之承迦叶。又远之承释迦。乃永明传道于天台韶国师、而为此说者、何也。抑随时救弊之说也。昔人言晋宋以来。竞以禅观相高、而不复知直指人心见性成佛之旨。故初祖西来。至永明时、又或以为一悟即了。故宗镜及万善同归等书、力赞修持。则似乎南宗专于顿悟、而北宗顿悟渐修。智行双备、故有只眼双眼之喻。高松老人独奋笔曰、此一只眼、是之谓尽大地是沙门一只眼也。是之谓把定乾坤眼也。是之谓顶门金刚眼也。傥新学辈诸浅见者、执宗镜所云、作实法会。则大鉴止是空谛、而大通方始是中道第一义谛可乎。或曰、曹溪六代传衣。举世靡不知之。而当是时、何为惟见两京法主二帝门师。北宗大著于天下、而不及曹溪者、又何也。曰、曹溪既承印记、秘其衣钵、为猎人守网。潜光匿彩、至于一十六年。大通之道盛行、曹溪之名未显也。迨风幡之对、而后道播万世矣。曹溪潜龙深渊。不自炫耀。大通见龙在田、不自满盈、其言曰、彼亲传吾师钵者也。盖善知识之相与以有成也如是。（竹窗三笔）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>唐圭峰禅师曰、此方迷心执文、以名为体。故达摩善巧、拣文传心。标举其名。（心是名也）默示其体。（知是心也）喻以壁观。（如上所叙）令绝诸缘。问、诸缘绝时、有断灭否。答、虽绝诸念、亦不断灭。问、以何证验、云不断灭。答、了了自知、言不可及。师即印云、只此是自性清净心、更勿疑也。若所答不契、即但遮诸非、更令观达。毕竟不与他先言知字。直待自悟、方验实是亲证其体、然后印之、令绝余疑。故云默传心印。所言默者、唯默知字、非总不言。六代相传、皆如此也。至荷泽时、他宗竞播、欲求默契、不遇机缘。又思惟达摩悬丝之记。（达摩云、我法第六代后、命如悬丝、）恐宗旨灭绝。遂明言知之一字众妙之门。任学者悟之浅深。且务图宗教不断。亦是此国大法运数所至。一类道俗合得普闻。故感应如是。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>又曰、认名认体异者、谓佛法世法、一一皆有名体。设有人问、每闻诸经云、迷之即垢、悟之即净、纵之即凡、修之即圣、能生世间出世间一切诸法、此是何物。答云是心。愚者认名、便谓已识。智者应更问、何者是心。答知即是心。知之一字、亦贯于贪嗔慈忍善恶苦乐万用万义之处。今时学禅人多疑云、达摩但说心、荷泽何以说知。如此疑者、岂不似疑云、比只闻井中有水、云何今日忽觉井中湿耶。思之思之、直须悟得水是名、不是湿、湿是水、不是名。即清浊水波凝流无义不通也。以例心是名、不是知、知是心、不是名。即真妄垢净善恶、无义不通也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>断际禅师传心法要上、问、六祖不会经书、何得传衣为祖。秀上座是五百人首座、为教授师、讲得三十二本经论。云何不传衣。师云、为他有心、是有为法。所修所证、将为是也。所以五祖付六祖。六祖当时只是默契、得密授如来甚深意。所以付法与他。汝不见道法本法无法。无法法为法。今付无法时。法法何曾法。若会此意。方名出家儿。方好修行。若不信。云何明上座走来大庾岭头寻六祖。六祖便问、汝来求何事。为求衣、为求法。明上座云、不为衣来、但为法来。六祖云、汝且暂时敛念。善恶都莫思量。明乃禀语。六祖云、不思善。不思恶。正当与么时、还我明上座父母未生时面目来。明于言下忽然默契。便礼拜云、如人饮水、冷暖自知。某甲在五祖会中、枉用三十年功夫。今日方省前非。六祖云、如是。到此之时、方知祖师西来、直指人心、见性成佛、不在言说。岂不见阿难问迦叶云世尊传金[外、别传何物。迦叶召阿难。阿难应诺迦叶云、倒却门前刹竿著。此便是祖师之标榜也。甚深阿难三十年为侍者。只为多闻智慧。被佛诃云、汝千日学慧、不如一日学道。若不学道。滴水难消。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>尤侗曰、神秀偈云、身是菩提树。心如明镜台。时时勤拂拭。莫使惹尘埃。六祖和云、菩提本无树。明镜亦非台。本来无一物。何处惹尘埃。卧轮偈云、卧轮有伎俩。能断百思想。对境心不起。菩提日日长。六祖和云、惠能没伎俩。不断百思想。对镜心数起。菩提作么长。二偈俱是翻一层法。以意推之、似乎相反。然救病则同。譬如医家用药。饱懑之后、宜以查枳消之。肚又余、宜以参术补之也。予亦和云、树边难著树。台上莫安台。本来不是物。一任惹尘埃。又、问君何伎俩。有想还无想。心起心自灭。菩提长不长。以此拈古、聊供一喝。（艮斋杂说）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>少室山房笔丛卷四十八、六祖风幡语、世所盛传。然西土已有之。十八祖伽耶舍多、侍师伽难提尊者次、闻风吹殿铃声。师问曰、铃呜耶、风呜耶。祖答非风铃、我心呜耳。六祖岂拾前人唾涕者。非一时偶合、则记者必有一伪耶。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>民国十九年十一月、读胡适之先生校敦煌唐写本神会和尚遗集、对于坛经、颇多新发明、略述如左、以续笺经杂记。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>敦煌本坛经、于六祖涅时、有一段云、上座法海向前言、大师、大师去后、衣法当付何人。大师言、法即付了、汝不须问、吾灭后二十余年、邪法撩乱、惑我宗旨。有人出来、不惜身命、第佛教是非、竖立宗旨、即是吾正法。衣不合传。此段为后世各本所删。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>宗密禅门师资承袭图云、和尚（六祖）将入涅、默授密语于神会。语云、从上已来、相承准的、只付一人。内传法印、以印自心、外传袈裟、标定宗旨。然我为此衣、几失身命。达摩大师悬记云、至六代之后、命如悬丝、即汝是也。是以此衣宜留镇山。汝机缘在北、即须过岭。二十年外、当弘此法、广渡众生。又云、能和尚灭度后、北宗渐教大行、因成顿门弘传之障。曹溪传授碑文、已被磨换。故二十年中、宗教沉隐、</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>宗密所撰略传云、能大师灭后二十年中、曹溪顿旨、沉废于荆吴。嵩岳渐门、炽盛于秦洛。普寂禅师、秀弟子也。谬称七祖。二京法主、三帝门师、朝臣归崇、敕使监卫。雄雄若是、谁敢当冲。岭南宗徒、甘从毁灭。案宗密云云、正与敦煌本坛经相合。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>据敦煌本南宗定是非论、及神会语录第三残卷、摘其大致如下。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>唐开元二十二年、正月十五日、神会在滑台大云寺演说。谓达摩传一领袈裟、以为法信授与惠可。惠可传僧璨、璨传道信、道信传弘忍、弘忍传惠能、六代相承、连绵不绝。又云、神会今设无遮大会、兼庄严道场、不为功德、为天下学者定宗旨、为天下学道者定是非。又云、秀禅师在日、指第六代传法袈裟、在韶州、口不自称为第六代、今普寂禅师、自称第七代、妄竖和尚（神秀）为第六代、所以不许。案神会攻击北宗、分为二层、一则攻击北宗之法统。同时建立南宗之法统。一则攻击北宗之渐修方法、同时建立顿悟法门。于是曹溪了义、乃大播于洛阳。至天宝十二年、北宗运动御史卢奕劾奏神会、乃敕黜弋阳郡、又移武当郡。至十三年、量移襄州、至七月又敕移荆州开元寺。皆北宗门下之所致也。是时神会已八十五六岁矣。天宝十四年、安禄山反、神会筹饷有功。迨事平、肃宗诏神会入内府供养、于是六祖之宗风大振、北宗之门庭寂寞矣。至上元元年五月十三日、灭度、寿九十三岁、殁后越三十六年、德宗诏立神会为第七祖。考神会一生事实、与敦煌本坛经六祖涅时之悬记颇相符。后人不解六祖灭度后南北两宗互相攻击之情形。又不知神会实为中兴南宗之第七祖、故贸然将此段删去。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>胡适之先生曰、神会费毕华生之精力、打倒北宗、建立南宗为禅门正统、居然成了第七祖但后来之禅宗大师、都出于怀让及行思两支门下、而神会之嫡嗣、除灵坦宗密之外、绝少大师。所以临济云门两宗风行以后、更无人追忆当日出死力建立南宗之神曾和尚。在景德传灯录等书内、神会只占一个极不重要之地位。他的历史及著述、埋没在敦煌石室里。一千多年中、几乎无有一人能知神会在禅宗史上之地位。历史上最不公平之事、莫有过于此事者矣。然而神会之影响、始终还是最伟大最永久的、他之势力、在此一千二百年中、始终没有隐没。因为后世所奉为禅宗唯一经典之六祖坛经、便是神会之杰作。坛经存在一日、便是神会之思想势力存在一日。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>神会托王维作六祖碑文、其末段云、弟子曰神会、遇师于晚景、闻道于中年。此文作于神会生时、最为可信。然据坛经、神会于十三岁时、即来参礼六祖、不得云中年。是时六祖三十余岁不得云晚景。因蓄疑数年、不得碓解。后读宗密圆觉大疏钞卷三下之神会传略、谓神会北游、广其闻见、于西京受戒。景龙年中、却归曹溪。大师知其纯熟、遂默授密语、据此知神会未在六祖处受戒。北游多年、至景龙年中、始归曹溪、是时离六祖殁时、仅六七年故曰遇师于晚景。又据宋僧传、神会死于上元元年、年九十三岁。回溯至景龙年中神会已四十余岁、故曰闻道于中年。又据付嘱品、六祖称神会曰小师。夫小师者受具足戒未满十夏之称也。与闻道于中年之说相合</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>坛经般若品中有云如漂枣叶、据煌本枣乃草字之误。又云不从天有。据敦煌本天乃无字之误。又坐禅品云此门坐禅、元不著心、亦不著净。亦不是不动。若言著心、心原是妄。知心如幻、故无所著也。若言著净、人性本净、由妄念故盖覆真如、但无妄想、性自清净、起心著净、却生净妄。妄无处所、著者是妄。又云若著心著净、即障道也。凡九个著字、据敦煌本、乃看字之误。宜据改。又今本定慧品云、又有人教坐、看心观静、不动不起、如此置功、迷人不会、便执成颠云云。此皆指斥北宗之语。敦煌本、观静作观净。唐人写经、净静不分、故可互用。又敦煌本神会语录曰、问何者是大乘禅定。答大乘定者、不用心、不看心、不看静、不观空、不住心、不澄心。问云何不用心。答用心即有。有即生灭。无用即无。无生无灭。问何不看心。答看即是妄。无妄即无看。问何不看净。答无垢即无净。净亦是相。是以不看。问云何不住心。答住心即假施设。是以不住。心无处所。据此段语录、既可为净静通用之证、又可为改著为看之证。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>宋苏文忠公论六祖坛经曰、近读六祖坛经、指说法报化三身、使人心开目明。然尚少一喻、试以喻眼。见是法身、能见是报身、所见是化身。何谓见是法身。眼之见性、非有非无。无眼之人、不免见黑。眼枯睛亡、见性不灭。则是见性、不缘眼有无。无来无去、无起无灭。故云见是法身。何谓能见是报身。见性虽存、眼根不具、则不能见。若能养其根不为物障。常使光明洞彻、见性乃全。故云能见是报身。何谓所见是化身。根性俱全、一弹指顷、所见千万纵横变化俱是妙用。故云所见是化身。此喻既立。三身愈明、如此是否。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>憨山大师于万历间遣戍雷州、居粤五年、乃克住锡曹溪。归侵田、斥僦舍屠门酒肆、蔚为宝坊。缁白坌集、摄折互用。六祖之道场、勃焉中兴。师苦心十年、拟去此而隐居南狱。乃示禅堂诸弟子曰、老人临行、特为汝等说梵纲经、诵此戒经、如从佛亲闻作法羯磨、毋令毁犯。令三业六根、念念检点观察、不许暗生罪过、不得毁犯戒根、即此便是真实修行。众等戒经习熟、则当背诵四十二章经、佛遗教经、楞严法华楞伽诸经以为佛种。其参禅一著、当遵六祖开示慧明、不思善、不思恶、如何是当人本来面目、公案。蕴在胸中、时时参究、久之自有发明时节。如此方是续佛祖慧命之大事因缘也。汝等能遵此语、则如老人常住曹溪、汝等亦不必参方行脚矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>憨山大师又示曹溪诸沙弥曰、今示沙弥、若思念老人、不若思念佛、思念六祖也。若思念佛、当来必有见佛之时。若得见佛、便是出生死时也。思念六祖、当初一卖柴汉耳。如何得今日人天供养。再思今日供养、乃从母亲抛却恩爱、走向黄梅会下、负石舂米、辛苦中来。再思六祖三更入黄梅方丈、得受衣钵、凭何知见、向五百众中独自得之。且人人一个臭皮袋、死了三五日、便臭烂不堪、为何六祖一具肉身、千年以来、如生一般。此是何等修行、得如此坚固不烂。沙弥如此细细一一思想。思想不透、但将坛经熟读细参、参之又参。全部不能、但只将本来无一物、何处惹尘埃一句、蕴在胸中。行住坐卧、吃茶吃饭、搬柴运水、迎宾待客、二六时中一切处、头头提撕、直使现前、定要见本来无一物、是个甚么。如何是不惹尘埃的光景。若能如此用心、是名能参禅。若参到自信不疑之地、则能真见六祖面目。方知老人鼻孔。方是沙弥真真出家、了得生死时节也。若不肯向己心中苦求本分事、空思老人、有何利益。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>明屠隆曰、佛者觉也。觉、悟也。悟本性也。本性之中、妙湛圆寂、本自无迷、又焉有悟。众生染著尘溷、播弄识神、昭昭灵灵、精光外走、六根四大、不悟假合、于是有形骸障。饮食男女、妄生贪著、于是有嗜欲障。豪杰殚智力以营世务、于是有功名障。才士骋聪颖而工藻绩、于是有文字障。拘常随俗、缚而不解、则有事障。穷玄参妙、悟而转迷、则有理障。种种颠倒、总属无明、沉沦诸趣、轮转生死、实由于此。初祖西来、尽扫文字见解、单提性宗、顿悟成佛。是故迷情未尽、则历万劫而不超凡。自性若明、则一刹那而立证圣。既曰自性、本自如如。迷时谓之众生、自性非减、佛是众生。譬之水结为冰、不离此水。悟时谓之佛、自性非增、众生是佛。譬之冰消为水、本自无冰。迷则有缚有解、愈解愈缚。悟则无缚无解。并解缚而两忘。迷则以药治病、药即是病。悟则无病无药、合病药而双遗。当其久在迷涂、千生万劫、无限辘轳。及其豁然大悟、一了百了、有何阶级。故悟惟一顿、安得有渐。分顿渐二门、不悟者之言也。何以故、六祖一樵采獠、闻无所住而生其心、言下立悟、遂傅诸佛心印。神秀之徒、时时定摄、时时拂拭、而争祖争衣、贪嗔不除。故知悟必以顿、渐则未悟。悟之法门、有一无二。六祖之法宝坛经、盖言悟也、言顿也。其言迷时师度、悟时自度。心悟转法华、心迷法华转。悟之谓也。其言凡夫即佛、烦恼即菩提。前念迷即凡夫、后念悟即佛。顿之谓也。打迷纲于一空、耀心珠于独朗。布宝筏于苦海、秉慧炬于昏衢。未有若此经之明白直截者也。六祖未尝读书识字、而吐语为经、符契千圣。乃知般若之中、何物不照、何义不了。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>明憨山大师曰、或谓吾佛四十九年、末后拈花、且道未谈一字单传。达磨西来、直指人心、见性成佛、不立文字、目为单传。此经岂非文字乎。然殊不知此事人人本来具足、不欠一法、不立一法。既本具足、是则佛未出世、尘尘刹刹、未尝不炽然常说。祖未西来、物物头头、未尝不分明直指。如是观之、世尊终日直指、达磨九年说法、又何有教外教内、单传双传耶。若人顿见自心者、则说与不说、皆戏论矣。此坛经者、人人皆知出于曹溪、而不知曹溪出于人人自性。人人皆知经为文字、而不知文字直指人心。心外无法、法外无心、一味平等、原无纤毫回避处。悲哉、人者觌面不知、知则谛信不疑、本来无事、无事则又何计佛祖出世不出世、说法不说法耶。则此刻、刻空中乌迹耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>证道歌曰、宗亦通、说亦通、定慧圆明不滞空。宏德禅师注曰、宗通者、即悟诸佛之心宗也。乃达磨大师单传直指之道、不可以智知、不可以识识、唯在当人自证自悟、到无证无悟之地。所以从上诸老递相出兴、向千圣顶□上提持者一著子、俾学者尽得单传直指之妙。方谓宗通也。然后命掌藏钥、按阅一代圣教、备知顿渐秘密不定之方、藏通别圆之味。方谓说通也。宗说既通、定慧均等。方谓圆明不滞空也。案此条可作般若品末说通及心通之注。心通即宗通也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>问北宗之提倡看心看净、如何解释。答曰、宋邹志完云、于十二时中、看自家一念、从何处起、即检点不放过、便见工夫。此即看心之说也。神秀偈、时时勤拂拭、此句属于看心。不使惹尘埃、此句属于看净。问除坐禅品外尚有看心看净见于别品中否。答曰、见于定慧品、有人教坐、看心观静。观之与看、静之与净、皆通借字。又见于顿渐品、师曰、住心观净、是病非禅。看心则心有所住。观净即看净。又付嘱品、汝等慎勿观静。凡三见。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a004></a><span style='color:#333399'>六祖大师法宝坛经略序</span>（案后人增删此文名为六祖大师缘起外纪、其所增之事实、间有穿凿附会之处。且文笔亦陋。今从全唐文录出。存其旧也。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>唐释法海撰<span>&nbsp; </span></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'>全唐文九百十五、法海字文允。俗姓张氏。丹阳人。一云曲江人。出家鹤林寺。为六祖弟子。天宝中预扬州法慎律师讲席。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>大师名惠能。父卢氏、讳行□、</span></b>□、音叨。○生曰名。死曰讳。○左传、讳名自周人始也。<b><span style='color:teal'>母李氏、诞</span></b>诞、音但。育也、○诗诞弥厥月。<b><span style='color:teal'>师于唐贞观</span></b>贞观、唐太宗之年号。<b><span style='color:teal'>十二年戊戌岁二月八日子时。</span></b>二月八日、佛诞日也。○长阿含经、二月八日佛出生。<b><span style='color:teal'>时毫光腾空、</span></b>法华科注一、白毫者、具种种功德。其毫中表俱空。状如白琉璃。内外清净。<b><span style='color:teal'>异香满室。黎明、</span></b>明暗相接之时、天犹带黑暗。故云黎明。<b><span style='color:teal'>有二异僧造谒、</span></b>请见曰谒。<b><span style='color:teal'>谓师之父曰、夜来生儿、专为安名。</span></b>二僧言专为安儿名而来。<b><span style='color:teal'>可上惠下能也。父曰、何名惠能。僧曰、惠者、以法惠施众生。能者、能作佛事。言毕而出。不知所之。师不饮乳。夜遇神人灌以甘露。</span></b>灌、注也。○光明文句五、甘露是诸天不死之药。<b><span style='color:teal'>既长、年二十有四、闻经悟道。</span></b>事见坛经。<b><span style='color:teal'>往黄梅</span></b>黄梅、山名。在湖北黄梅县西北。五祖弘忍居此。后人因称五祖为黄梅。<b><span style='color:teal'>求印可。</span></b>印可、认可也。○论语皇侃义疏、皆被孔子印可也。○印可者、证明弟子之所得而赞美许可之也。<b><span style='color:teal'>五祖器之。</span></b>器之者、重视其人、与以相当之职、称其才也。○论语、及其使人也、器之。<b><span style='color:teal'>付衣法。</span></b>以达摩传来之衣钵及一脉单传正法眼藏之大法付与六祖。<b><span style='color:teal'>令嗣祖位。</span></b>令继五祖之位而为六祖。<b><span style='color:teal'>时龙朔</span></b>龙朔、唐高宗之年号。<b><span style='color:teal'>元年辛酉岁也。南归隐遁一十六年。至仪凤</span></b>仪凤、亦唐高宗年号。<b><span style='color:teal'>元年、丙子、正月八日、会印宗法师</span></b>传灯录。广州法性寺印宗和尚、吴郡人也。姓印氏、从师出家、精涅大部。唐咸亨元年、抵京师、敕居大敬爱寺。固辞。往蕲州、谒忍大师。后于法性寺、讲涅经、遇六祖惠能大师。始悟玄理、以能为传法师。○法华序品、常修梵行、皆为法师。<b><span style='color:teal'>诘论玄奥。</span></b>玄奥、深远奥妙之旨也。<b><span style='color:teal'>印宗悟契师旨。</span></b>事见坛经。<b><span style='color:teal'>是月十五日、普会四众、</span></b>比丘、比丘尼、出家二众。优婆塞、优婆夷、在家二众。合云四众。或云、四方之众徒也。<b><span style='color:teal'>为师S发。</span></b>S、音替、S发、即剃发也。<b><span style='color:teal'>二月八日、集诸名德、</span></b>名德、有名称德行者。<b><span style='color:teal'>授具足戒。</span></b>比丘以二百五十戒为具足戒。<b><span style='color:teal'>西京</span></b>汉时长安之称。自后汉都洛阳、始称长安为西京。<b><span style='color:teal'>智光律师为授戒师。</span></b>行事钞下三、佛言善解一字名律师。一字者、律字也。○宝云经六、具足十法、名律师。○凡授戒师、有三人。今但举智光者、举其名德中之胜者也。<b><span style='color:teal'>苏州</span></b>皇奥考三、苏州府、陈云吴州、唐云苏州。<b><span style='color:teal'>慧静律师为羯磨。</span></b>要览上、羯摩。此云办事。○为羯磨、即为授戒时之办事人也。授戒时有四人以上之办事人。今亦举其最为名德也。<b><span style='color:teal'>荆州</span></b>皇舆考六、荆州府、宋南平。陈荆州。<b><span style='color:teal'>通应律师为教授。</span></b>教授、指教授师言。教授师为五种阿^梨之一。<b><span style='color:teal'>中天</span></b>中天竺也。<b><span style='color:teal'>耆多罗律师为说戒。</span></b>说戒指说戒师言。说戒日读戒本之长老也。<b><span style='color:teal'>西国</span></b>法海就唐国而指西竺为西国。<b><span style='color:teal'>蜜多三藏为证戒。</span></b>宋高僧传二、为人天师、称曰三藏。夫三藏之义者、则内为戒定慧。外为经律论。以陀罗尼总摄之也。○案以上授戒师等皆举其名德。<b><span style='color:teal'>其戒坛。</span></b>要览上、西天比丘楼至、请佛立坛、为比丘受戒。如来于园外东南置一坛。此为始也。<b><span style='color:teal'>乃宋朝</span></b>刘裕篡晋国号宋。故云宋朝。<b><span style='color:teal'>求那跋陀罗三藏创建。</span></b>求那跋陀罗、此云功德贤。中天竺人。本婆罗门种。幼学五明诸论。天文书算医方咒术、靡不该博。见高僧传三。○创建、始造也。<b><span style='color:teal'>立碑曰、</span></b>记谶言之碑。<b><span style='color:teal'>后当有肉身菩萨</span></b>肉身菩萨者、以父母所生之人身而至菩萨深位之人也。<b><span style='color:teal'>于此受戒。</span></b>受戒者、言受取具足戒于身也。<b><span style='color:teal'>又梁天监</span></b>天监、梁武帝年号。<b><span style='color:teal'>元年、智药三藏</span></b>智药三藏、传灯会元佛祖统纪等、俱作梁真谛。其预志皆曰一百二十年。正宗纪则曰后四代。<b><span style='color:teal'>自西竺国航海而来。将彼土菩提树一株、</span></b>酉阳杂俎、菩提树出在摩迦陀国。在摩诃菩提寺。盖释迦如来成道时树也。<b><span style='color:teal'>植此坛畔。亦预志曰、后一百七十年、有肉身菩萨于此树下开演上乘、</span></b>上乘者、大乘之异名。<b><span style='color:teal'>度无量众。真传佛心印</span></b>以心印心、故名心印。<b><span style='color:teal'>之法主也。</span></b>法主、法门之主也。○杂阿含经一、佛为说法主。○案后世以说法知法之僧为法主。<b><span style='color:teal'>师至是祝发受戒。</span></b>祝发、断发也。○尚书注疏卷十一、泰誓曰、上帝弗顺、祝降时丧。传曰、祝、断也。○列子汤问第五、南国之人。祝发而裸。<b><span style='color:teal'>及与四众开示单传之法旨、</span></b>祖庭事苑、传法诸祖、初以三乘教乘兼行。后达磨祖师、单传心印、破执显宗。所谓教外别传。不立文字。直指人心、见性成佛。<b><span style='color:teal'>一如昔谶。</span></b>谶、差谮切。音寸。说文、验也。凡谶纬皆言将来之验、即预言也。○原注、梁天监元年壬午岁、至唐仪凤元年丙子、得一百七十五年。<b><span style='color:teal'>次年春、师辞众归宝林。印宗与缁白、</span></b>缁白、犹云缁素。缁衣、僧服也。白衣、俗人所服也。<b><span style='color:teal'>送者千余人、直至曹溪。</span></b>曹溪在韶州府城东南三十里。<b><span style='color:teal'>时荆州通应律师、与学者数百人、依师而住。师至曹溪宝林。观堂宇湫隘、</span></b>湫、音秋。隘、乌懈切、读如约。○左传昭公三年、初景公欲更晏子之宅。曰子之宅、近市、湫隘嚣尘。注、湫下隘小也。<b><span style='color:teal'>不足容众、欲广之。遂谒里人陈亚仙曰、老僧欲就檀越</span></b>祖庭事苑五、檀越、檀那也。此云施主。越谓度越彼岸也。<b><span style='color:teal'>求坐具地、</span></b>坐具地者、置坐具之地也。○坐具长佛之二杰手、广佛之一杰手半。新坐具必贴故衣于其上面之中央、谓之杰故。○四分律十九、坐具、一为护身。二为护衣。三为护众人之床席卧具。案礼拜之时、先敷坐具。于其上作之。<b><span style='color:teal'>得不。</span></b>不、读否。○得否者、犹言可以不可以也。<b><span style='color:teal'>仙曰、和尚</span></b>名义集一、梵本名邬波遮迦。傅至于阗、翻为和尚。○亲教师为和尚。在家人称出家人为和尚者、尊敬之意也。<b><span style='color:teal'>坐具几许阔。祖出坐具示之。亚仙唯然。</span></b>金刚经、唯然世尊。注、唯然应诺之辞。<b><span style='color:teal'>祖以坐具一展。尽罩曹溪四境。</span></b>以笼覆物、俗谓之罩。此言一展坐具、如笼之罩物、罩曹溪四境也。<b><span style='color:teal'>四天王现身、</span></b>四天王者、东方持国天王。南方增长天王。西方广目天王。北方多闻天王。各领二鬼。其所居为六欲天之第一天、在须弥山腹、即最初一层天也。四天王为帝释之外将。其天名曰四王天。<b><span style='color:teal'>坐镇四方。今寺境有天王岭、因兹而名。仙曰、知和尚法力广大。但吾高祖坟墓</span></b>高祖、曾祖之父也。言最高在上也。○穴曰墓。墓上积土曰坟。<b><span style='color:teal'>并坐此地。他日造塔、幸望存留。余愿尽舍、永为宝坊。</span></b>宝坊、寺院之美称也。○大集经一、尔时如来示现无量神通力、渐渐至彼七宝坊中。<b><span style='color:teal'>然此地乃生龙白象来脉、</span></b>此地指南华山而言。在曲江县南六十里。白象指象岭而言。在南华山之上方。憨山大师曰、观此曹溪主山、俨然象形、而四足六牙鼻口俱备。其宝林初开时、山势完密、故寺坐颔中、左大牙包裹、与右牙连合、唇内为龙潭、即如象口。其宝林右壁、俨然象鼻。其口为龙潭。渌于内、有龙居之。案此即所谓生龙也。见曹溪通志。<b><span style='color:teal'>只可平天。不可平地。</span></b>平天者、山势有高下、凡屋之起于高处者低之、屋之起于低处者高之。使屋顶彼此均平也。若使地平、铲凿其山石、恐伤山之来脉、故云不可平地。<b><span style='color:teal'>寺后营建。一依其言。师游境内、</span></b>寺境之内。<b><span style='color:teal'>山水胜处。辄憩止。</span></b>憩者器。<b><span style='color:teal'>遂成兰若一十三所。</span></b>兰若于四分律一、谓之空静处。于萨娑多论二、谓之闲静处。于智度论六十八、谓之远离处。○案兰若为阿兰若之略称、又云兰室。佛寺之异名也。<b><span style='color:teal'>今曰花果院。</span></b>据大明一统志、华果院即南华寺。○或云、一十三所兰若。今皆败坏。唯华果院存在耳。<b><span style='color:teal'>隶籍寺门。</span></b>隶、说文附著也。○隶籍寺门、谓花果院即附属于宝林寺也。<b><span style='color:teal'>其宝林道场、</span></b>佛成圣道之处、谓之道场。又俱养佛像之处也。○注维摩经四、肇曰、闲宴修道之处、谓之道场也。○案隋大业九年敕天下寺院改称道场、故唐沿袭之有道场之目也。<b><span style='color:teal'>亦先是西国智药三藏。</span></b>韶州府南华寺、天竺僧智药开山。智药事今略。<b><span style='color:teal'>自南海经曹溪口、掬水而饮。</span></b>两手捧之曰掬。○礼记曲礼、受珠玉者以掬。<b><span style='color:teal'>香美。异之。谓其徒曰、此水与西天</span></b>此方指天竺曰西天。<b><span style='color:teal'>之水无别、溪源上必有胜地、</span></b>胜地、地较他处为佳者。<b><span style='color:teal'>堪为兰若、随流至源上、四顾山水回环。峰峦</span></b>恋、音鸾。山头相聚也。<b><span style='color:teal'>奇秀。叹曰、宛如西天宝林山也。乃谓曹侯村居民曰、可于此山建一梵刹、</span></b>梵刹、伽蓝之美称、寺院也。<b><span style='color:teal'>一百七十年后、当有无上法宝、</span></b>法宝、本指佛所说之妙法。佛所说法、无有能上之者、故云无上法宝也。○案此云无上法宝、则指六祖言也。<b><span style='color:teal'>于此演化、</span></b>演化、演说而扬化也。<b><span style='color:teal'>得道者如林、</span></b>平土有木丛生曰林。<b><span style='color:teal'>宜号宝林。时韶州牧侯敬中。</span></b>汉帝元封五年、初置部刺史十三人。秩六百石。成帝安和元年、更名牧。○侯敬中、无考。<b><span style='color:teal'>以其言具表闻奏。</span></b>表、章奏之属。闻、闻之于主上。奏、进也。<b><span style='color:teal'>上可其请。</span></b>可、许可也。○史记秦始皇本表纪、制曰可。<b><span style='color:teal'>赐额为宝林。遂成梵宫。</span></b>梵宫谓佛寺也。○朱庆余诗、流水离经阁。间云入梵宫。<b><span style='color:teal'>盖始于梁天监三年也。寺殿前有潭一所。</span></b>潭、深水也。<b><span style='color:teal'>龙常出没其间。触挠林木。一日、现形</span></b>示色相于人曰现形。<b><span style='color:teal'>甚巨。波浪汹涌、云雾阴翳。徒众皆惧。师叱之曰、</span></b>叱、音出。<b><span style='color:teal'>你只能现大身、不能现小身。若为神龙、当能变化、</span></b>文选、西京赋曰、若神龙之变化。注、龙出则升天。潜则泥蟠。故云变化。<b><span style='color:teal'>以小现大。以大现小也。其龙忽没。俄顷复现小身。</span></b>俄顷、少时也。<b><span style='color:teal'>跃出潭面。师展钵试之、</span></b>要览中曰、梵语钵多罗。此云应器。今略云钵也。<b><span style='color:teal'>曰、你且不敢入老僧钵盂里。龙乃游扬至前。</span></b>前汉书季布传、使仆游扬足下名于天下。顾不美乎。<b><span style='color:teal'>师以钵舀之。</span></b>舀、音杳。挹彼注此曰舀。<b><span style='color:teal'>龙不能动。师持钵归堂上。与龙说法。</span></b>处胎经一、佛告阿难。吾于海中、与龙说法、无数诸龙龙子得道。<b><span style='color:teal'>龙遂蜕骨而去。</span></b>蜕、音税。虫类所脱之皮曰蜕。<b><span style='color:teal'>其骨长可七寸。首尾角足皆具。留传寺门。师后以土石堙</span></b>堙、音因。塞也。<b><span style='color:teal'>其潭。今殿前左侧、有铁塔处是也。</span></b>原注、龙骨于至正己卯、寺罹兵火。因失。未知所之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a005></a><span style='color:#333399'>坛经序</span>（此序共分五段。见性成佛以上、述佛祖传付至达磨。为第一段。法宝坛经以上、述二祖至六祖、以明坛经缘起。为第二段。尽出坛经以上、述大师之子孙皆从此经出。为第三段。与诸佛等以上述此经之胜妙。为第四段。以后述流通此经之缘由、为第五段。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>古筠比邱德异撰<span>&nbsp; </span></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'>古筠、德异生长之地名。德异为示阳高安卢氏。示阳即江南瑞州之瑞阳。瑞与示、音相迩。故曰示阳。高安其郡名也。瑞阳、明曰瑞州府。元曰、瑞阳。唐曰、筠州。从唐故称古筠。今江西之高安县也。○释氏要览上、梵语比丘、秦言乞士。上于诸佛乞法、资益慧命。下于施主乞食、资益色身。故云比丘。○德异、别号绝牧叟。鼓山皖山凝禅师之法嗣。六祖二十一世孙、休休禅庵之开山。元朝人也。○增集续传灯录四、松江淀山蒙山德异禅师、示阳高安卢氏。参苏之承天孤蟾莹。传详元贤继灯录三。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>妙道</span></b>妙者绝妙之言。故宗镜录九曰、只唤妙为绝。绝是妙之异名也。○庄子、夫子以为孟浪之言、而我以为妙道之行也。<b><span style='color:teal'>虚玄、</span></b>虚玄、寂静貌。<b><span style='color:teal'>不可思议。</span></b>理之深妙、不可以心思、不可以言议也。○法华玄义序、所言妙者、妙名不可思议也。<b><span style='color:teal'>忘言得旨、</span></b>庄子、言者所以在意、得意而忘言。○陶潜诗、此中有真意。欲辨已忘言。<b><span style='color:teal'>端可悟明。</span></b>端、始也。<b><span style='color:teal'>故世尊分座于多子塔前、</span></b>多子塔、为辟支佛之古迹、而世尊尝于此处顾视迦叶尊者分半座使坐者。<b><span style='color:teal'>拈华于灵山会上。</span></b>宗门杂录上、王荆公问蒋山佛惠泉禅师曰、禅家所谓世尊拈华。出自何典。泉曰、大藏经所不载。王云、余顷在翰苑。偶见大梵王问决经三卷、因开之。经中所载详。云、梵王至灵山会上。以金色波罗苑献佛。舍身为床坐。请为群生说法。世尊登座、拈华示众。人天百万、悉皆罔措。独有金色头陀破颜微笑。世尊曰、吾有正法眼藏、涅妙心、实相无相、吩咐摩诃迦叶。此经多谈帝王事。所以秘藏。世无闻者。佛惠叹其博究。○法华科注一曰、耆^崛山。此云灵鹫山。以山峰似鹫。故名其山。又前佛今佛。皆居此山。佛灭后、罗汉支佛常居。为圣所居。故呼为灵。<b><span style='color:teal'>似火与火、</span></b>会元十、天台诏国师谒龙牙。问雄雄之尊。为甚么近之不得。牙曰、如火与火。师曰、忽遇水来。又作么生。牙曰、去、汝不会我语。○案火与火、是火传火、灯灯不断之义也。<b><span style='color:teal'>以心印心。</span></b>祖庭事苑八、达磨西来、不立文字。单传心印、直指人心、见性成佛。○传心法要上、自如来付法迦叶已来、以心印心、心心不异。印著空、即印不成文。印著物、即印不成法。故以心印心、心心不异。<b><span style='color:teal'>西传四七、</span></b>四七、自迦叶至达磨二十八代也。达磨又为震旦之初祖。<b><span style='color:teal'>至菩提达摩、</span></b>稽古略二、达磨尊者、南天竺国香至王第三子。既而念震旦缘熟、行化时至。辞于侄王。王为具大舟、实以珍宝、汛重溟、三周寒暑、达于南海。当梁普通元年九月二十一日也。<b><span style='color:teal'>东来此土。</span></b>按自西印度来东震旦、故曰东来此土。<b><span style='color:teal'>直指人心、</span></b>宗镜录、释迦文佛、开众生心、成佛知见。达磨初祖、直指人心、见性成佛。<b><span style='color:teal'>见性成佛。</span></b>悟性论、佛者、觉也。人在觉、心得菩提。故名为佛也。○顿悟入道要门上、若自了了知心不住一切处、即名了了见本心也。亦名了了见性也。只个不住一切处心者、即是佛心。<b><span style='color:teal'>有可大师者、</span></b>瑜伽论、推灭邪秽外道、出现世间、故号大师○稽古略二、慧可大师、洛京武牢姬氏子、初名神光、博涉诗书、尤精玄微。幼年抵洛阳龙门香山。依宝静禅师出家。受具永穆寺。<b><span style='color:teal'>首于言下悟入。</span></b>二祖慧可问初祖达磨曰、诸佛法印、可得闻乎。祖曰、诸佛法印、匪从人得。可曰我心未宁、乞师与安。祖曰将心来与汝安。可良久曰、觅心了不可得。祖曰我与汝安心竟。见五灯会元一、案此即于言下悟入也。又见末后东土五祖第二祖注中。<b><span style='color:teal'>末上</span></b>末者、最后之一次。末上、犹云在最后也。○传灯录十、僧问赵州从谂禅师云、和尚还入地狱否。师曰老僧末上入。曰、大善知识为什么入地狱。师云、若不入、阿谁教化汝。○案世间流通本、末上多误作未上。今据大藏经中之坛经及传灯录更正之。<b><span style='color:teal'>三拜</span></b>释氏要览中、今释氏以三拜者、表三业归敬也。<b><span style='color:teal'>得髓、</span></b>指月录四、初祖欲返天竺。命门人曰、时将至矣。汝等盍言所得乎。有道副对曰。如我所见。不执文字。不离文字。而为道用。祖曰、汝得吾皮。尼总持曰、我今所解。如庆喜见阿<span
lang=EN-US><img border=0 width=16 height=16
src="./1295.files/image001.gif" v:shapes="_x0000_i1025">佛国。一见更不再见。祖曰、汝得吾肉。道育曰、四大本空。五阴非有。而我见处。无一法可得。祖曰、汝得吾骨。最后慧可礼拜。依位而立。祖曰、汝得吾髓。<b><span style='color:teal'>受衣绍祖、</span></b>指月录四、初祖乃顾慧可而告之曰、昔如来以正法眼。付迦叶大士。展转嘱累而至于我。我今付汝。汝当护持。并授汝袈裟。以为法信。各有所表。宜可知矣。可曰、请师指陈。祖曰、内传法印。以契证心。外付袈裟。以定宗旨。<b><span style='color:teal'>开阐正宗。</span></b>法华经提婆品、演畅实相义。开阐一乘法。○正宗记序、正宗者、必以亲相师承为其效也。韵会、流派所出为宗。<b><span style='color:teal'>三传而至黄梅、</span></b>三传者、自二祖以下三传也。○大明一统志六十一、黄州府黄梅山。在黄梅县西四十里。其山多梅、故名黄梅。指五祖忍大师也。<b><span style='color:teal'>会中高僧七百、</span></b>高僧者、德高之僧。对于出家者之尊称也。<b><span style='color:teal'>惟负舂居士。</span></b>事苑四、凡具四德、乃称居士。一、不求仕官。二、寡欲蕴德。三、居财大富。四、守道自悟。○案居士后为在家崇信佛道者之通称。六祖慧能本姓罗。后投五祖忍大师于黄梅、尝腰石舂米、故云负舂居士。<b><span style='color:teal'>一偈、</span></b>见本经。<b><span style='color:teal'>傅衣为六代祖。南遁十余年。</span></b>按自龙朔元年传衣、至仪凤元年、实得十六年。本经所谓于四会避难猎人队中、凡经一十五载是也。<b><span style='color:teal'>一旦以非风醵之机、</span></b>大明录、忘言独契者、谓之机。○事见本经。<b><span style='color:teal'>触开印宗正眼。</span></b>传灯录卷五、广州法性寺印宗和尚者、吴郡人。姓印氏。从师出家、精涅大部。唐咸亨元年抵京师。敕居大敬爱寺。固辞。往蕲春谒忍大师。后于广州法性寺、讲涅经。遇六祖能大师、始悟法理。以能为传法师。○正眼者、即正法眼藏。见上灵山会上注中。○印宗事、见本经。<b><span style='color:teal'>居士由是祝发登坛、</span></b>祝、断也。祝发、即断发也。○谷梁传哀公十三年曰、吴夷狄之国、祝发文身。○登坛、登戒坛受具戒也。○法海序曰。二月八日、就法性寺智光律师。受满分戒。其所登之坛、即宋朝求那跋陀三藏之所置也。○祝发登坛、事见本经。应跋陀罗跋陀罗梵语、此去功德贤。中天竺人。即求那跋陀罗三藏也。跋陀罗于齐之建元初至京师、译百喻经等。<b><span style='color:teal'>悬记、</span></b>求那跋陀罗三藏记曰、后当有肉身菩萨在此坛受戒。语见法海序。○悬记者、悬先记未来之人、未来之事之谶语也。<b><span style='color:teal'>开东山法门。</span></b>开、开示也。○佛祖通载十二、忍（弘忍）姓周氏、黄梅人。与信（道信）并住东山寺。世谓其法、为东山法门。<b><span style='color:teal'>韦使君</span></b>韦使君、即韶州韦刺史、名璩。<b><span style='color:teal'>命海禅者</span></b>海禅者、六祖法嗣韶州法海禅师也。○案坛经、师至末后。法海上座再拜问曰、和尚入灭之后。衣法当付何人。师曰、吾于大梵寺说法。以至于今。抄录流行。目曰法宝坛经。汝等守护递相传授。度诸群生。但依此说。是名正法。此言韦使君命法海禅师录出者。盖因师之遗嘱也。详见正宗记六。录其语、录、韵会曰总也。收拾也。<b><span style='color:teal'>目之曰法宝坛经。大师始于五羊、</span></b>五羊城、即广东省城。昔高固为楚相、五羊衔谷萃于楚庭、故广州厅事梁上尽五羊之像、又作五谷囊。○广州记、其城旧日称羊城。亦称穗垣。<b><span style='color:teal'>终至曹溪、</span></b>一统志七十九、韶州府曹溪、在府城东南三十里。<b><span style='color:teal'>说法三十七年。</span></b>按自仪凤元年、至先天二年。实得三十八年。曰三十七年者、或云除示寂之年计也。<b><span style='color:teal'>沾甘露味、</span></b>白虎通、甘露者、美露也。降则物无不盛。○维摩经佛国品注、什曰、甘露即实相法也。<b><span style='color:teal'>入圣超凡者、</span></b>俱舍论、证理曰圣。○凡。谓凡夫。即平常之人也。○法华经。凡夫浅识、深著五欲。<b><span style='color:teal'>莫记其数。悟佛心宗、</span></b>佛心宗即禅宗也。又简称心宗。○禅源诸诠下。所传心宗、实贯三尊。<b><span style='color:teal'>行解相应</span></b>行解者、游行于心识所对之境而解了之也。○俱舍光记一之余、言行解者、唯是心等作用差别。作用名行解。○相应者、契合之义。○净土论注上、相应者、譬如函盖相称也。○演密钞七、相应者、泛指契合义。○传灯录三、达磨大师、传佛心宗、行解相应。<b><span style='color:teal'>为大知识者、</span></b>大涅经、能教众生、远离烦恼。修行菩提。故名知识。○大知识、称赞之辞也。<b><span style='color:teal'>名载传镫。</span></b>传灯录共三十卷、吴僧道原纂。其第五卷、传六祖大师法嗣。四十三人中十有九人录在传。余二十四人则有名无传。○四十三人名具本经末页注中。<b><span style='color:teal'>惟南岳青原</span></b>南岳让禅师、青原思禅师。<b><span style='color:teal'>执侍最久。</span></b>执侍、执器物而奉事也。<b><span style='color:teal'>尽得无巴鼻故。</span></b>巴者把也鼻、鼻准也。○宗门方语、巴鼻之巴、如鼻准之可拿撮也。○案无把鼻、言无鼻准之不可把持。即得无所得之意。<b><span style='color:teal'>出马祖</span></b>道一禅师。南岳让禅师之法嗣、姓马氏、故人称为马祖。唐元和中谥大寂。○传灯录六、六祖能和尚谓让曰、向后佛法、从汝边出一马驹、踏杀天下人。案所云马驹、即指马祖之预言。<b><span style='color:teal'>石头、</span></b>希迁禅师、居衡山之南寺。有石在寺之东、状如台。结庵于其上。时人号之为石头和尚。<b><span style='color:teal'>机智圆明、玄风大震。</span></b>玄风、玄妙之风化也。○文选三十八庾亮表文。弱冠濯缨、沐浴玄风。<b><span style='color:teal'>乃有临济</span></b>镇州临济义元禅师初参黄檗、三度被打。后参大愚、于言下大悟。咸通八年四月十日示灭。谥慧照。其后宗之者称谓临济宗。<b><span style='color:teal'>沩仰</span></b>潭州沩山灵v禅师、百丈之入室弟子也。敷扬宗教四十余年。大中七年正月示寂。谥大圆禅师。袁州仰山慧寂通智禅师、即沩山之法嗣。后宗其师弟之学者谓之沩仰宗。<b><span style='color:teal'>曹洞</span></b>第一祖洞山良价禅师、第二祖曹山本寂禅师、后谓之曹洞宗、不曰洞曹宗者、取便为言故也。<b><span style='color:teal'>云门</span></b>韶州云门山文偃禅师、每顾见僧、即曰鉴、僧欲酬之、则曰咦。常以此顾鉴咦三字、接学者。后谓之云门宗。<b><span style='color:teal'>法眼</span></b>金陵清凉院文益禅师、嗣罗汉琛、周显德五年谥大法眼禅师大智藏大导师。后称其宗为法眼宗。<b><span style='color:teal'>诸公、巍然而出。</span></b>巍然、高大貌。<b><span style='color:teal'>道德超群。门庭险峻。</span></b>周礼、阍入掌扫门庭。<b><span style='color:teal'>启迪英灵</span></b>启、开也。迪、导也。○书经太甲上、启迪后人。○英华灵秀之气所钟者曰英灵。○隋书李德林传、陈使江总目送之曰、此河朔之英灵也。<b><span style='color:teal'>衲子、</span></b>智度论、比丘曰、佛当著何等衣。佛、应著衲衣。故宗门中呼佛子曰衲子。<b><span style='color:teal'>奋志冲关。</span></b>○关、或云玄关。三处之玄关也。就法门而言。○慈灵法师遵式居天竺日、有贵宦注楞严、求师印可。师烹烈焰谓之曰、今先申三问、若答之契理、当为流通。若其不合、当付此火。宦许之。师曰真精妙元、性净明心、不知如何注释。三四四三、宛转十二。流变三叠、一十百千。为是何义。二十五圣所证圆通、既云实无优劣、文殊何得取观音。其人无措。师即举付火中。见佛祖统纪十慈云传。此即楞严三关也。○黄龙常以三问□人。曰、人个个有生缘、如何是汝之生缘。曰、我手何似佛手。曰、我脚何似驴脚。无人契其旨者、天下丛林目为三关。○案此奋志冲关之关、指禅关而言。虽非楞严之三关黄龙之三关、而为关则一。故不云冲三关而云冲关也。<b><span style='color:teal'>一门深入、</span></b>谓于禅之一门深入也。<b><span style='color:teal'>五派同源。</span></b>五派指上之临济沩仰曹洞云门法眼。<b><span style='color:teal'>历遍炉锤、</span></b>庄子、皆在炉锤之间耳。<b><span style='color:teal'>规模广大。</span></b>规、所以为圆之器。模、制器之型也。<b><span style='color:teal'>原其五家纲要、</span></b>五家即前所云之五派。注见临济等五宗下。○尚书序、举其宏纲。撮其机要。足以垂世立教。<b><span style='color:teal'>尽出坛经。夫坛经者、言简义丰、</span></b>丰、足也。<b><span style='color:teal'>理明事备、具足诸佛无量法门。一一法门、具足无量妙义。一一妙义、发挥诸佛无量妙理。即弥勒楼阁中。</span></b>弥勒为绍释迦佛位之补处菩萨。先佛入灭。生兜率天之内院。人寿四千岁时、弥勒来为贤劫千佛之第五佛。从今经历五十六亿七千万年、出世于第十之灭劫。于华林园中金刚座处龙华提树下以三会之说法、化一切之人天。说详一切智光明仙慈心因缘不食肉经、菩萨处胎经、○华严经七十七、于此南方有国名海岸、有园名大庄严。其中有一广大楼阁、名毗卢遮那庄严藏。从菩萨善根果报生。○同七十九、尔时善财童子、恭敬右绕弥勒菩萨摩诃萨已、而白之言、唯愿大圣开楼阁门、令我得入。时弥勒菩萨前诣楼阁、弹指出声、其门即开。命善财入。善财心喜。入已还闭。见其楼阁、广博无量、同于虚空。<b><span style='color:teal'>即普贤毛孔中。</span></b>观普贤菩萨行法经、有一菩萨结跏趺坐、名曰普贤。身白玉色、五十种光、光五十种色。以为项光。身诸毛孔、流出金光。其金光端无量化佛、诸化菩萨、以为眷属。安详徐步。<b><span style='color:teal'>善入者即同善财。</span></b>此句承上弥勒楼阁中句。<b><span style='color:teal'>于一念间圆满功德、与普贤等、与诸佛等。</span></b>此句承上普贤毛孔中句。<b><span style='color:teal'>惜乎坛经为后人节略太多、不见六祖大全之旨。</span></b>庄子田子方篇、吾不知天地之大全也。<b><span style='color:teal'>德异幼尝见古本、</span></b>古本。古时所刻之书本。指坛经。<b><span style='color:teal'>自后遍求三十余载、近得通</span></b>未详<b><span style='color:teal'>上人</span></b>僧人之尊称。内有德智、外有胜行、在人之上、故名上人。<b><span style='color:teal'>寻到全文、遂刊于吴中</span></b>以木板刻字谓之刊。吴中、江苏之吴县也。春秋时为吴国之都、故名。<b><span style='color:teal'>休休禅庵、</span></b>庵、与庵通。○续传灯四德异传、素轩蔡公、施莲湖桥庵。请居之、曰休休庵。释氏要览上、释名曰、草为圆屋曰庵。○禅庵、参禅道人所居之庵也。<b><span style='color:teal'>与诸胜士</span></b>胜士、持戒者之尊称也。○月灯三昧经、能净持戒名胜士。<b><span style='color:teal'>同一受用。</span></b>受用、享受之意。○朱子语录、不会经历许多、事过便去、看易也、卒未得他受用。<b><span style='color:teal'>惟愿开卷举目、</span></b>谓开坛经而一阅。<b><span style='color:teal'>直入大圆觉海、</span></b>圆觉经注、大者、大外有小可陈、犹是分限。岂为至大。今以圆觉体无边际、绝诸分限。强名大也。圆者、满足周满外、更无一法。觉者、虚明灵照、无诸分别念想。○海者、譬喻也。譬大圆觉如海之无边际、故云大圆觉海。<b><span style='color:teal'>续佛祖慧命无穷、</span></b>古今集嗣法论、参禅学道。贵在乎续佛祖慧命。非荣身之事也。○智慧为法身之寿命。智慧之命夭伤、则法身之体亡失。故云慧命。<b><span style='color:teal'>斯余志愿满矣。至元</span></b>元始祖年号。即民国前六百四十八年也。<b><span style='color:teal'>二十七年庚寅岁中春日。</span></b>中春二月也。○书尧典、日中星乌、以应中春。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>释迦牟尼文佛<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=249 height=346
src="./1295.files/image002.gif" v:shapes="_x0000_i1026"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>初祖诃迦叶尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=248 height=341
src="./1295.files/image003.gif" v:shapes="_x0000_i1027"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二祖阿难陀尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=241 height=344
src="./1295.files/image004.gif" v:shapes="_x0000_i1028"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三祖商那和修尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=253 height=343
src="./1295.files/image005.gif" v:shapes="_x0000_i1029"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>四祖优婆□多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=251 height=342
src="./1295.files/image006.gif" v:shapes="_x0000_i1030"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>五祖提多迦尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=249 height=351
src="./1295.files/image007.gif" v:shapes="_x0000_i1031"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六祖弥遮迦尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=245 height=341
src="./1295.files/image008.gif" v:shapes="_x0000_i1032"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>七祖婆须密尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=250 height=333
src="./1295.files/image009.gif" v:shapes="_x0000_i1033"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>八祖佛陀难提尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=245 height=337
src="./1295.files/image010.gif" v:shapes="_x0000_i1034"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>九祖伏驮密多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=251 height=338
src="./1295.files/image011.gif" v:shapes="_x0000_i1035"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十祖胁尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=250 height=339
src="./1295.files/image012.gif" v:shapes="_x0000_i1036"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十一祖富那夜奢尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=249 height=337
src="./1295.files/image013.gif" v:shapes="_x0000_i1037"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十二祖马鸣大士<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=247 height=336
src="./1295.files/image014.gif" v:shapes="_x0000_i1038"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十三祖迦毗摩罗尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=249 height=338
src="./1295.files/image015.gif" v:shapes="_x0000_i1039"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十四祖龙树尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=248 height=333
src="./1295.files/image016.gif" v:shapes="_x0000_i1040"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十五祖迦那提婆尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=249 height=336
src="./1295.files/image017.gif" v:shapes="_x0000_i1041"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十六祖罗侯罗多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=250 height=329
src="./1295.files/image018.gif" v:shapes="_x0000_i1042"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十七祖僧伽难提尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=247 height=330
src="./1295.files/image019.gif" v:shapes="_x0000_i1043"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十八祖伽耶舍多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=247 height=334
src="./1295.files/image020.gif" v:shapes="_x0000_i1044"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>十九祖鸠摩罗多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=249 height=329
src="./1295.files/image021.gif" v:shapes="_x0000_i1045"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十祖^夜多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=246 height=330
src="./1295.files/image022.gif" v:shapes="_x0000_i1046"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十一祖婆修盘头尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=251 height=334
src="./1295.files/image023.gif" v:shapes="_x0000_i1047"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十二祖摩罗尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=250 height=334
src="./1295.files/image024.gif" v:shapes="_x0000_i1048"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十三祖鹤勒那尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=254 height=336
src="./1295.files/image025.gif" v:shapes="_x0000_i1049"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十四祖师子尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=246 height=332
src="./1295.files/image026.gif" v:shapes="_x0000_i1050"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十五祖婆舍斯多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=250 height=336
src="./1295.files/image027.gif" v:shapes="_x0000_i1051"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十六祖不如密多尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=248 height=335
src="./1295.files/image028.gif" v:shapes="_x0000_i1052"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十七祖般若多罗尊者<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=248 height=333
src="./1295.files/image029.gif" v:shapes="_x0000_i1053"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十八祖菩提达磨大师<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=250 height=339
src="./1295.files/image030.gif" v:shapes="_x0000_i1054"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>二十九祖慧可大师<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=249 height=352
src="./1295.files/image031.gif" v:shapes="_x0000_i1055"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十祖僧璨大师<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=250 height=327
src="./1295.files/image032.gif" v:shapes="_x0000_i1056"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十一祖道信大师<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=251 height=328
src="./1295.files/image033.gif" v:shapes="_x0000_i1057"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十二祖弘忍大师<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=251 height=337
src="./1295.files/image034.gif" v:shapes="_x0000_i1058"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>三十三祖慧能大师<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=248 height=350
src="./1295.files/image035.gif" v:shapes="_x0000_i1059"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六祖慧能大师肉身<span
lang=EN-US></span></p>
  <p class=MsoPlainText align=center style='text-align:center'><span lang=EN-US><img border=0 width=210 height=263
src="./1295.files/image036.gif" v:shapes="_x0000_i1060"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>慧能大师铜像<span
lang=EN-US></span></p>
  <p class=MsoPlainText align=center style='text-align:center'><b><span lang=EN-US style='color:teal'><img border=0 width=178 height=286
src="./1295.files/image037.gif" v:shapes="_x0000_i1061"></span></b></p>
  <p class=MsoPlainText align=center style='text-align:center'><b><span lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'>像在广州北城六榕寺前清末季广东巡抚游智开派委员至寺取像以改铸铜圆委员乃焚香默祝谓此来系不得已非其本意方礼拜而此像忽无故倾倒有声如雷屋瓦皆震委员大惊伏地不能起左右掖之出以状报游游亦惊骇像乃得保存至今</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>溧阳狄葆贤<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六祖慧能大师法像</p>
  <p class=MsoPlainText align=center style='text-align:center'><span lang=EN-US><img border=0 width=217 height=325
src="./1295.files/image038.gif" v:shapes="_x0000_i1062"></span></p>
  <p class=MsoPlainText align=center style='text-align:center'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a01></a><span style='color:#333399'>六祖大师法宝坛经笺注</span><span
lang=EN-US style='
color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>行事为后世所宗仰者称祖。天竺初祖摩诃迦叶、传至二十八祖达磨大师。达磨于梁武帝时来中国、即为中国禅宗之初祖。二祖名慧可。三祖名僧璨。四祖名道信。五祖名弘忍。六祖名惠能。○春秋正义曰、三传之义、本皆口传、后之学者、乃著竹帛、而以祖师之目题之。○汉书外戚传曰定陶丁姬、易祖师丁将军之玄孙。师古注、祖、始也。丁宽易之始师。○凡创立宗派之人、无论释家道家、皆曰祖师。○指月录四、有期城太守杨炫之、早慕佛乘。问初祖达磨大师曰、西天五印、师承为祖、其道如何。祖曰、明佛心宗、行解相应、名之曰祖。又问、此外如何。祖曰、须明他心、知其今古。不厌有无。于法无取、不贤不愚、无迷无悟。若能是解、故称为祖。又曰、愿师慈悲开示宗旨。祖知恳到。即说偈曰、亦不睹恶而生嫌。亦不观善而勤措。亦不舍智而近愚。亦不抛迷而就悟。达大道兮过量。通佛心兮出度。不与凡圣同躔。超然名之曰祖。○瑜伽论、能善教诫声闻弟子一切应作不应作事。故名大师。又曰、能化导无量众生、令苦集灭、故名大师。又曰、为摧灭邪秽外道、世出世间、故名大师。○资持记上一之一、大师者、所谓天人之师、即十号之一。○四教仪集注上、大师者、群生楷范。○正宗记、六祖惠能大师、姓卢氏。新兴人。辞母直造黄梅东山。既得法、回南海法性寺、开示山法门。后归宝林寺。一日谓众曰。吾于忍大师处受法要并及衣钵。今汝等信根纯熟。但说法要、衣钵不须传也。次年坐化。塔于曹溪。今南华寺是也。○法宝、为三宝之一。诸佛所说之妙法。可以珍重如世之财宝者然、故名。○维摩经佛国品、集众法宝。如海导师。○翻译名义集五、引光明玄曰、至理可尊、名曰法宝。○汉书音义、封土而高曰坛。除地平坦曰场。○经、常也。凡载道义法制之至当不可易之书谓之经。○坛经者、其坛为宋朝求那跋陀罗三藏创建。立碑谓后当有肉身菩萨于此受戒。而智药三藏于梁天监元年植菩提树一株于此坛畔。预志谓后一百七十年有肉身菩萨于此树下开演上乘、度无量众、真传佛心印之法主云云。故虽六祖随缘赴说、不皆在于此坛畔说法、而门弟子归重肉身菩萨于此坛畔树下转上乘法轮之谶、而云坛经也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>唐释门人法海录<span>&nbsp; </span></p>
  <p class=MsoPlainText align=right style='text-align:right;text-indent:24.0pt;
word-break:break-all'>无锡丁福保仲祜笺注<span>&nbsp; </span></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'>在民国前一千二百九十四年、唐高祖李渊受隋禅有天下、国号唐。○避暑录话下、晋宋间佛学初行。其徒犹未有僧称。通曰道人。其姓则皆从所授学。如支遁本姓关。学于支谦为支。帛道猷本姓冯。学于帛尸梨密为帛是也。至道安始言佛氏释迦。今为弟子。宜从佛氏。乃请皆姓释。○四朝闻见录附录、晋王大令保母帖考。王畿云、或又谓佛之徒称释。起于道安。大令时未应有释老之称。此又不稽古之甚者。阿含经云、四河入海。与海同流碱。四姓出家。与佛同姓释。释、佛姓也。此土谓佛谓释久矣。志称释老。以佛对老。非谓佛之徒也。晋书云、何充性好释典。崇修佛寺、是也。然道安以前比丘。各称其姓。道安欲令皆从佛姓。初不之信。后得阿含经。始信之。尔后此土比丘皆姓释。如释慧远是也。○门人、门弟子也。○法海、韶州曲江人。传灯录五、五灯会元二、禅宗正宗一、指月录四、皆录本经机缘品中一则。此外事迹无考。惟全唐文卷九百十五、载法海、字文允、俗姓张氏。丹阳人。一云曲江人。出家鹤林寺。为六祖弟子。天宝中、预扬州法慎律师讲席。○录、钞写也。宋史选举志集书吏录本。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><span style='color:#333399;'>行由品第一</span>（述六祖一代之行状由来、故曰行由。）<span
lang=EN-US style='color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>时大师至宝林。</span></b>时六祖自广州法性寺至宝林寺。即曹溪南华寺是也。○法海坛经序、先是西国智药三藏。自南海经曹溪口、掬水而饮。香美。异之。谓其徒曰、此水与西天之水无别。溪源上必有胜地、堪为兰若。随流至源上四顾。山水回环、峰峦奇秀。叹曰、宛如西天宝林山也。乃谓曹侯村居曰、可于山建一梵刹。一百七十年后、当有无上法宝于此演化。得道者如林。宜号宝林。时韶州牧侯敬中以其言具表闻奏。上可其请。赐宝林为额。遂成梵宫。落成于梁天监三年。○传灯录五、中宗神龙元年十二月十九日、敕改古宝林为中兴寺。三年十一月十八日、又敕为法泉寺。○宋高僧传八、太平兴国三年、敕建塔。改为南华寺。又改曰、华果寺。○广东通志二百二十九、南华寺在县（韶州府曲江县）南六十里。梁天监元年。天竺国僧智药建。后为六祖演法道场。唐万岁通天初、则天皇后锡赍宣诏。元和间、赐塔曰灵照之塔。其寺为岭外禅林之冠。按指月录、曹溪宝林、堂宇湫隘。六祖谒里人陈亚仙、舍宅广之。即此寺也。六祖传黄梅衣钵、居此。今衣钵与真身俱存。开宝三年、赐名南华。塔毁。明成化六年建复。国朝康熙五年平藩重建。有降龙塔、伏虎亭、卓锡亭、避难石、曹溪水、十二景。<b><span style='color:teal'>韶州</span></b>府名。隋置州、寻废。唐复置。元为路。明改府。属广东。清因之。今废。曲江县其旧治也。<b><span style='color:teal'>韦刺史</span></b>名璩。刺史、官名。汉置。其职各代不同。隋唐之刺史。犹清之知府及直隶州知州。○传灯录五、宋高僧传八、会元一、韦璩皆作韦据。<b><span style='color:teal'>与官僚</span></b>官与僚属也。<b><span style='color:teal'>入山、</span></b>此山指南华山而言。在曲江县南六十里。宝林寺即在此山。<b><span style='color:teal'>请师出。于城中大梵寺</span></b>广东通志二百二十九、韶州府曲江县、报恩光孝寺、在河西。唐开元二年、僧宗锡建、名开元寺。又更名大梵寺。刺史韦宙、请六祖说坛经处。宋崇宁三年、诏诸州建崇宁寺。政和中改天宁寺。绍兴三年、专奉徽宗香火、赐额曰报恩光孝寺。<b><span style='color:teal'>讲堂、</span></b>讲堂、讲经说法之堂舍也。○无量寿经下、无量寿佛、为诸声闻菩萨大众班宣法时、都悉集会七宝讲堂。广宣教道。演畅妙法。<b><span style='color:teal'>为众</span></b>法华义疏二、四人以上、乃至万二千人以还、悉名为众。<b><span style='color:teal'>开缘说法。</span></b>犹言启发人之因缘而为说妙法也。○法华玄义六、诸法不可示。言辞相寂灭。有因缘故亦可说。<b><span style='color:teal'>师升座次。</span></b>座次、所坐之处也。<b><span style='color:teal'>刺史官僚三十余人、儒宗</span></b>儒宗、儒者之师也。○史记、叔孙通希世度务。制礼进退。与时变化。卒为汉家儒宗。○汉书、董仲舒为世儒宗。<b><span style='color:teal'>学士</span></b>学士、学者也。○史记、天下之学士。靡然乡风矣。<b><span style='color:teal'>三十余人、僧</span></b>僧者、僧伽之简称。皈依佛教之人也。○行事钞、四人以上、能御圣法、辨得前事、名之为僧。<b><span style='color:teal'>尼</span></b>出家之女僧也。梵名比丘尼。俗谓之尼姑。<b><span style='color:teal'>道</span></b>崇奉道教之士也。此教奉元始天尊太上老君为教祖。创于东汉张道陵。至晋时称天师道。后遂名之为道教。<b><span style='color:teal'>俗</span></b>在家未奉佛法者之称也。<b><span style='color:teal'>一千余人、同时作礼、</span></b>作礼、作敬礼也。○佛说阿弥陀经、一切世间。天人阿修罗等、闻佛所说、欢喜信受、作礼而去。<b><span style='color:teal'>愿闻法要。</span></b>简约而枢要之法义曰法要。○梵纲经法藏疏一、无非妙轨云法。孝经注、以一管众为要。<b><span style='color:teal'>大师告众曰、善知识、</span></b>法华文句四、闻名为知、见形为识。是人益我菩提之道、名善知识。○涅经二十五、能教众生、远离十恶、修行十善。谓之善知识。<b><span style='color:teal'>菩提</span></b>菩提、旧译名道、新译名觉。道者通之义、觉者觉悟之义。○名义集五、道之极者称之曰菩提。<b><span style='color:teal'>自性、</span></b>诸法各自不变不改之性也。○唯识论十、本来自性、清净涅。○六祖金刚经口诀、一切众生自无始来不能离生灭者、皆为此心所累故。诸佛惟教人了此心。此心了、即见自性。见自性、即是菩提也。<b><span style='color:teal'>本来</span></b>无始以来名本来。<b><span style='color:teal'>清净。</span></b>远离身口意三业恶行之过失、烦恼之垢染、名清净。○探玄记四、三业无过云清净。<b><span style='color:teal'>但用此心、直了成佛。</span></b>起信论义记下、众生真心与诸佛体、平等无二。又、众生真心、即诸佛体、更无差别。故华严云、若人欲求知三世一切佛、应当如是观、心造如来。又云、众生心佛、还是教化众生。○华严经五十二。应知念念常有佛成正觉。何以故。诸佛如来、不离此心成正觉故。○传心法要、唯此一心即是佛。佛与众生更无别异。但是众生著相外求。求之转失。使佛觅佛。将心捉心。穷劫尽形。终不能得。不知息念忘虑、佛自现前。此心即是佛。佛即是众生。为众生时此心不灭。为诸佛时此心不添。乃至六度万行河沙功德。本自具足、不假修添。遇缘即施。缘息即寂。若不决定信此是佛、而欲著相修行以求功用。皆是妄想、与道相乖。此心即是佛。更无别佛。亦无别心。此心明净、犹如虚空、无一点相貌。举心动念、即乖法体、即为著相。无始已来、无著相佛。修六度万行欲求成佛、即是次第。无始已来、无次第佛。但悟一心、更无少法可得、此即真佛。<b><span style='color:teal'>善知识、且听惠能行由得法事意。</span></b>且、助语辞。有宽缓说来之意。<b><span style='color:teal'>惠能严父、</span></b>父严母慈、故称父曰严父。又尊其父云严父也。○孝经、严父莫大乎配天。○周易家人卦曰、家人有严君焉。父母之谓也。<b><span style='color:teal'>本贯范阳。</span></b>贯、籍贯也。本贯犹云本籍。○范阳、地名、唐郡。今直隶大兴宛平昌平房山宝坻等县之地。○正宗记六、其本籍范阳。父行□。武德中、谪官新州。<b><span style='color:teal'>左降</span></b>即左迁。谓降职也。古以右为尊。故谓迁秩为左降。○宋史真宗纪、左降官羁管十年以上者、放还京师。<b><span style='color:teal'>流</span></b>犹放也。为五刑之一。安置远方。终身不返也。分远近为三等。○尚书舜典曰、流共工于幽州。注、遣之远去、如水之流也。<b><span style='color:teal'>于岭南、</span></b>岭南、五岭之南也。东际海。西极群蛮。北据五岭。今属广东。治十一县。<b><span style='color:teal'>作新州百姓。</span></b>新州、即今之新兴县、在肇庆府南一百三十里。详大清一统志三百四十五。○上古惟贵族有姓。故谓百官之族曰百姓。○书、平章百姓。注、畿内民庶也。今则通称国民为百姓矣。<b><span style='color:teal'>此身不幸、</span></b>论语、不幸短命死矣。○说文、夭死之事。故死谓之不幸。<b><span style='color:teal'>父又早亡。老母孤遗、</span></b>耶律楚材诗、故园屈指八千里。老母行年六十余。○旧唐书李大亮传、亲戚孤遗、为大亮所鞠养。○任P王文宪文集序、亲加吊祭。表存孤遗。○孟子梁惠王下篇、幼而无父曰孤。<b><span style='color:teal'>移来南海、</span></b>移、迁也。○书、移尔遐逖。○南海、郡名。今改县。属广东粤海道。<b><span style='color:teal'>艰辛贫乏、</span></b>艰辛、谓艰难辛苦也。○李白诗、英豪未豹变。自古多艰辛。○诗传、三岁之后。始贫乏于衣食。<b><span style='color:teal'>于市卖柴。</span></b>市、城镇也。○出货曰卖。谓以物易钱也。○柴、小木散材。供炊爨之用者也。<b><span style='color:teal'>时有一客买柴、</span></b>买、以钱易物也。<b><span style='color:teal'>使令送至客店。</span></b>孟子、便嬖不足使令于前欤。置货鬻物之处曰店。<b><span style='color:teal'>客收去。</span></b>客收之客。别本作容、非是。<b><span style='color:teal'>惠能得钱、却出门外、</span></b>却、退也。<b><span style='color:teal'>见一客诵经。</span></b>诵经、诵读经典也。<b><span style='color:teal'>惠能一闻经语、心即开悟。</span></b>开悟、开智明理也。○法华经序品、照明佛法。开悟众生。<b><span style='color:teal'>遂问客诵何经。客曰、金刚经。</span></b>此经即大般若经中之第五百七十七卷。前后共有六种译本。互有详略。最通行者、为罗什译本。○三藏法数二、金刚者、金中最刚、故云金刚。○六祖金刚般若经注自序云、金刚经者无相为宗、无住为体、妙有为用。自从达摩西来、为传此经之意、令人悟理见性。只为世人不见自性、是以立见性之法。世人若了见真如本体、即不假立法。此经读诵者无数、称赞者无边、造疏及注解者、凡八百余家。所说道理、各随所见。见虽不同、法即无二。宿植上根者、一闻便了。若无宿慧、读诵虽多、不悟佛意。<b><span style='color:teal'>复问从何所来、持此经典。</span></b>持、执也。<b><span style='color:teal'>客云、我从蕲州</span></b>蕲、音其。○大清一统志二百六十三、蕲州在黄州府东一百八十里。<b><span style='color:teal'>黄梅县东禅寺来。</span></b>湖广通志七十八黄州府黄梅县、东禅寺在黄梅县西南一里。○名胜志、东禅寺号莲华寺。乃五祖传衣钵于六祖处。有六祖簸糠池、坠腰石、及吴道子传衣图。<b><span style='color:teal'>其寺是五祖忍大师</span></b>五灯会元一、五祖大师蕲州黄梅人也。先为破头山中栽松道者、后遇信大师得法。<b><span style='color:teal'>在彼主化。</span></b>彼指黄梅县、亦指东禅寺而言。○主化、主持教化也。<b><span style='color:teal'>门人一千有余、我到彼中礼拜、</span></b>礼拜、恭敬之意现于身相者也。<b><span style='color:teal'>听受此经。大师常劝僧俗、但持金刚经、即自见性、</span></b>智度论三十一、性各自有。不待因缘。又见后。○六祖金刚般若经注自序云、经是圣人之语。教人闻之、从凡悟圣、永息迷心。此一卷经、众人性中本有。不见见者、但读诵文字。若悟本心、始知此经、不在文字。若能明了自性、方信一切诸佛、从此经出。<b><span style='color:teal'>直了成佛。惠能闻说。宿昔有缘、</span></b>宿昔有缘、犹言前世因缘也。<b><span style='color:teal'>乃蒙一客、取银十两、与惠能、令充老母衣粮。</span></b>衣粮、衣食也。<b><span style='color:teal'>教便往黄梅参礼五祖。</span></b>象器笺、参、趋承也。晋谒也。<b><span style='color:teal'>惠能安置母毕、即便辞违。</span></b>辞违、别本作辞亲。<b><span style='color:teal'>不经三十余日、便至黄梅、礼拜五祖。祖问曰、汝何方人。</span></b>别本人字下有来到此山礼拜今向吾边十字。<b><span style='color:teal'>欲求何物。惠能对曰、弟子是岭南新州百姓。远来礼师、惟求作佛、</span></b>作佛、成佛也。尽菩萨之行、断妄惑、开真觉之谓。○法华经譬喻品、具足菩萨所行之道。当得作佛。○大智度论十八、求佛道者、从初发心作愿、愿我作佛、度脱众生。得一切佛法。行六波罗密、破魔军众及诸烦恼。得一切智、成佛道。<b><span style='color:teal'>不求余物。祖言、汝是岭南人、又是獠、</span></b>音葛、兽名。獠音聊、称西南夷之谓也。○一统志八十一、肇庆府、秦为南海郡、地属岭南道。风俗夷獠相杂。○山谷过洞庭青草湖诗、行矣勿迟留、蕉林追獠。注曰、山谷赴宜州贬所。岭南多蕉林、其地与夷獠相接、匀会、獠者、短啄犬。獠西南夷。<b><span style='color:teal'>若为堪作佛、</span></b>为、何也。○案、意言如何能作得佛。<b><span style='color:teal'>惠能曰、人虽有南北。佛性本无南北。</span></b>禅源诠二、一切众生、皆有空寂真心。无始本来性自清净。明明不昧。了了常知。尽未来际常住不灭。名为佛性。亦名如来藏。○涅经二十七、一切众生、悉有佛性、如来常住、无有变易。<b><span style='color:teal'>獠身与和尚不同、</span></b>和尚、僧徒称其师之尊称。其义为亲教师。谓能教人学戒定慧。犹俗家之有业师也。<b><span style='color:teal'>佛性有何差别。</span></b>差别不同等也。白居易诗、一音无差别。四句有诠次。○楞伽经、若无差别者、一切外道、亦皆是佛。以不生不灭故。<b><span style='color:teal'>五祖更欲与语、</span></b>别本作大师更欲共惠能久语。<b><span style='color:teal'>且见徒众。</span></b>弟子之成群者曰徒众。<b><span style='color:teal'>总在左右。</span></b>总、皆也。<b><span style='color:teal'>乃令随众作务。</span></b>会元三百丈章、师凡作务执劳先于众。○广韵、务、事务也。专力也。<b><span style='color:teal'>惠能曰、惠能启和尚、</span></b>启、白事也。<b><span style='color:teal'>弟子</span></b>行事钞上三、学在我后、名之为弟。解从义生、名之为子。<b><span style='color:teal'>自心常生智慧、</span></b>见后。<b><span style='color:teal'>不离自性、</span></b>自性本智、触处应现、千般万般、应用不乏。不即不离。○传心法要、此灵觉性、无始已来、与虚空同寿。又曰、性即是心。心即是佛。佛即是法。<b><span style='color:teal'>即是福田。</span></b>探玄记六、生我福、故名福田。○无量寿经净影疏、生世福善、如田生物、故名福田。○报恩经、众僧者出三界之福田。谓比丘具有戒体。戒为万善之根。是故世人归信。共养种福。如沃壤之田、能生嘉苗。故号良福田。<b><span style='color:teal'>未审和尚教作何务。祖云、这</span></b>这、读若者。犹言此也。<b><span style='color:teal'>獠根性大利。</span></b>辅行二之四、能生为根。数习为性。○大音太、过也。利、锐也。<b><span style='color:teal'>汝更勿言。著槽厂去。</span></b>著、命令词。○槽厂养马小屋。○槽厂别本作且去后院。广传灯录作槽□。海篇心镜曰。厂、马屋。槽、马槽也。○正宗记六、尊者知其异人。佯诃曰、著槽厂去。惠能即退、求处碓所、尽力于臼杵间。○按。槽厂、即后院之碓坊也。<b><span style='color:teal'>惠能退至后院、有一行者、</span></b>行者、禅院之侍者也。○禅林象器笺八、有发而依止僧寺、称为行者。○释氏要览上、经中多呼修行人为行者。○观无量寿经、读诵大乘、劝进行者。○善见律十一、有善男子欲求出家。未得衣钵。欲依寺中住者、名畔头波罗沙。未见译语。按、即此方行者也。男生八岁毁齿。十六阳气全。以其有意乐信。忍修净梵行。故自晋时。已有此名。如东林远大师下有辞蛇行者。<b><span style='color:teal'>差惠能破柴踏碓。</span></b>碓、音对、破柴者、以斧碎柴、使可为爨料之谓也。○踏碓、舂米碓之用足踏者。○桓谭新论曰、宓牺制杵臼之利、后世加巧。因借身践碓而利十倍。则碓盖起于杵臼之遗法也。<b><span style='color:teal'>经八月余。</span></b>别本作八个余月。传灯录三、作尽夜不息、经八月。正宗记六、作虽历日月、而未尝告劳。<b><span style='color:teal'>祖一日忽见惠能、曰、吾思汝之见可用、言汝之见地可用。恐有恶人害汝、遂不与汝言、汝知之否。惠能曰、弟子亦知师意、不敢行至堂前、令人不觉。</span></b>所以不敢朝参暮请、欲使他人不觉惠能将传五祖之衣钵而为六祖也。<b><span style='color:teal'>祖一日唤诸门人总来。吾向汝说。世人生死事大。</span></b>楞严经三、生死死生、生生死死、如旋火轮。○天台四教仪、从地狱至非非想天、虽然苦乐不同、未免生而复死、死已还生。故名生死。○销释金刚科仪曰、百年光景、全在刹那。四大幻身、岂能长久。每日尘劳汨汨、终朝业识茫茫。不知一性之圆明、徒逞六根之贪欲。功名盖世、无非大梦一场。富贵惊人、难免无常二字。争人争我、到底成空。夸会夸能、必竟非实。风火散时无老少、溪山磨尽几英雄。绿鬓未几、而白发早侵。贺者才临、而吊者随至。一包脓血、长年苦恋恩情。七尺髑髅、恣意滥贪财宝。出息难期入息、今朝不保来朝。爱河出没几时休、火宅忧煎何日了。不愿出离业网、只言未有功夫。阎罗王忽地来追、崔相公岂容展限。回首家亲都不见、到头业报自家当。鬼王狱卒、一任欺凌。剑树刀山、更无推抵。或摄沃焦石下、或在铁围山间。受镬汤则万死千生、遭v磕则一刀两段。饥吞热铁、渴饮熔铜。十二时甘受苦辛、五百劫不见头影。受足罪业、复入轮回。顿失旧时人身、换却这回皮袋。披毛戴角、衔铁负鞍。以肉供人、用命还债。生被刀砧之苦、活遭汤火之灾。互积冤愆、递相食啖。那时追悔、学道无因。何如直下承当、莫待今生蹉过。<b><span style='color:teal'>汝等终日只求福田。</span></b>求人天有漏之果、福报尽时、还入三涂。○竹窗随笔、今生持戒修福之僧。若心地未明。愿力轻微。又不求净土。是人来生多感富贵之报。亦多为富贵所迷。或至造业堕落者。有老僧摇手不之信。予谓无论隔世。亲见一僧结茅北峰之阴。十年颇著清修。一时善信敬慕。为别创庵。徙居之。遂致沉溺。前所微得俱丧。见世且然。况来生耶。问此为谁。予云、即老兄是。其人默然。<b><span style='color:teal'>不求出离生死苦海。</span></b>言生死之苦、如大海然、无边际也。○止观一、动法性山、入生死海。○六祖金刚经口诀、凡夫之人、生缘念有。识在业变。习气薰染、因生愈甚。故既生之后、心著诸妄。妄认四大、以为我身。妄认六亲、以为我有。妄认声色、以为快乐。妄认尘劳、以为富贵。心目知见、无所不妄。诸妄既起、烦恼万差。妄念夺真、真性遂隐。人我为主。真识为客。三业前引。百业后随。流浪生死、无有涯际。生尽则灭。灭尽复生。生灭相寻、至堕诸趣。转辗不知、愈恣无明。造诸业罟。遂至尘沙劫尽、不复人身。○法华经方便品、以诸欲因缘、坠堕三恶道、轮回六趣中、备受诸苦毒。○心地观经、有情轮回生六道、犹如车轮无始终。○观佛三昧经、三界众生、轮回六趣、如旋火轮。○身观经、循环三界内、犹如汲并轮。○华严经、张大教纲、亘生死海。渡人天龙。置涅岸。○盂兰盆疏新记、苦海者。三界苦道。无有边底。故喻海也。○六祖金刚经注、心若清净。一切妄念不生。能度生死苦海。○竹窗随笔、醉生梦死、恒言也、实至言也。世人大约贫贱富贵二种。贫贱者。固朝忙夕忙以营衣食。富贵者。亦朝忙夕忙以享欲乐。受用不同。其忙一也。忙至死而后已。而心未已也。齐此心以往。而复生。而复忙。而复死。死生生死。昏昏蒙蒙。如醉如梦。经百千劫。会无了期。朗然独醒、大丈夫当如是矣。○出离生死、即出三界也。○传心法要下、问如何是出三界。师云、善恶都莫思量、当处便出三界。<b><span style='color:teal'>自性</span></b>上自诸佛菩萨。下至蠕动飞之生类、其品类虽千差万别、无非以不变之真性为体。若迷于此真性、则为烦恼所覆障、而成生死流转。若悟此真性、则能出离生死、而得入于涅。此其性谓之自性、即本有之自性也。其自性不迁不变、又谓之如来之自性。又名为真如。又谓之自性真如。自性之本佛备于己身、其本佛、谓本有之自性也。<b><span style='color:teal'>若迷、</span></b>金刚三昧经、譬如迷子。手执金钱而不知有、游行十方。经五十年贫穷困苦专事求索、而以养身、而不充足。其父见子有如是事、而谓子言。汝执金钱何不取用。随意所须皆得充足。其子醒已。而得金钱、心大欢喜、而谓得钱。其父谓言。迷子、汝勿欣怿。所得金钱、是汝本物。汝非有得。云何可喜。案本物即自性也。若迷自性、犹迷子手执金钱、而不知有也。<b><span style='color:teal'>福何可救。</span></b>福者、即从福田求得之人天福报也。虽得福、亦不能救生死轮回之苦。○智度论三十三、福者、善有漏。○增一阿含经一、虽受梵天福犹不至究竟。○百论上、福报灭时、离所乐事。○智度论十六、无色界天、乐定心著不觉。命尽堕在欲界中。受禽兽形。色界诸天。亦复如是。从清净处堕、还受淫欲、在不净中。欲界六天、乐著五欲。还堕地狱、受诸苦痛。见人道中、以十善福贸得人身。人身多苦少乐。寿尽多堕恶趣中。○心地观经五、三界之顶、非非想天。八万劫尽、还生下地。转轮圣王、千子围绕、七宝眷属、四洲咸伏。寿命报尽、须臾不定。我今亦尔。假使寿年满一百岁、七宝具足、受诸快乐。琰魔使至、不免无常。案、据此则知虽享受非非想天转轮圣王之福报及人间之福寿康宁。亦终不免再入生死大海之苦。<b><span style='color:teal'>汝等各去自看智慧、</span></b>大乘义章九、照见名智。解了称慧。此二各别。知世谛者名之为智。照第一义者说以为慧。通则义齐。○法华经义疏、经论之中、多说慧门鉴空、智门照有。<b><span style='color:teal'>取自本心般若之性、</span></b>智度论四十三、般若者、秦言智慧。一切诸智慧中、最为第一无上无比无等、更无胜者。○般若者、圆常之大觉也。一觉有三德。一、实相般若、即般若之理体。本来具于众生之本心中。离一切虚妄之相之般若实性也。是所证之理体也。二、观照般若。观照实相之实智也。三、文字般若。解释上之二般若之文字、如五部八部及大般若等之般若经是也。按此般若指第一种实相般若而言。下同。<b><span style='color:teal'>各作一偈、</span></b>偈、音奇。佛家所唱词句、谓之偈。华言颂。诸经虽五字七字、为句不同。皆以四句为一偈也。然亦有变体而不限此例者。<b><span style='color:teal'>来呈吾看。若悟大意、</span></b>止观一、大意囊括始终、冠戴初后。<b><span style='color:teal'>付汝衣法、</span></b>传正法而更授以师之袈裟也。见传灯录三。○五灯会元一、达磨顾慧可而告之曰、昔如来以正法眼付迦叶大士、展转嘱累而至于我。我今付汝。汝当护持。并授汝袈裟、以为法信。各有所表、宜可知矣。可曰、请师指陈。祖曰、内传法印、以契证心。外付袈裟、以定宗旨。后代浇薄、疑虑竞生。云吾西天之人。言汝此方之子。凭何得法。以何证之。汝今受此衣法。却后难生。但出此衣、并吾法偈。以表明其化无碍。至吾灭后二百年。衣止不传。法周沙界。明道者多。行道者少。说理者多。通理者少。潜行密证。千万有余。按此指达磨相传之衣法也。○传心法要、自达摩大师到中国、唯说一心、唯传一法。以佛传佛、不说余佛。以法传法。不说余法。法即不可说之法、佛即不可取之佛。乃是本源清净心也。又云、祖师直指一切众生本心本体本来是佛、不假修成。不属渐次、不是明暗。不是明、故无明。不是暗、故无暗。所以无无明、亦无无明尽。入我此宗门、切须在意。如此见得、名之为法。<b><span style='color:teal'>为第六代祖。火急速去、</span></b>火急、言如火之急也。○北史齐武帝纪、帝特爱非时之物。取求火急。皆须朝征夕办。<b><span style='color:teal'>不得迟滞。</span></b>滞、音彘。迟、留也。<b><span style='color:teal'>思量即不中用。</span></b>思量、思虑事理而量度之也。○法华经方便品、是法非思量分别之所能解。○不中用即不适于用也。○史记、始皇曰、吾前收天下书、不中用者尽去之。○林子坛经讯释、佛之妙义、虽曰不属之言语文字矣。而其所以发之言语见之文字者、亦非有待于拟议而安排也。故曰思量不中用。<b><span style='color:teal'>见性之人、</span></b>彻见自心之佛性、名见性。○悟性论、直指人心。见性成佛。○永平道元法语、见性、即佛性也。万法之实相也。亦即众生之心性也。又曰、众生迷于此性故、轮回六道。诸佛觉悟此性故、不受六道之苦。<b><span style='color:teal'>言下须见。</span></b>顿悟入道要门下、师曰见性者即非凡夫。顿悟上乘。超凡越圣。迷人论凡论圣、悟人超越生死涅。迷人说事说理、悟人大用无方。迷人求得求证、悟人无得无求。迷人期远劫证、悟人顿见。<b><span style='color:teal'>若如此者、轮刀上阵、</span></b>轮刀上阵者、言舞刀如车轮之转而入军阵作战也。<b><span style='color:teal'>亦得见之。</span></b>原注、喻利根者。<b><span style='color:teal'>众得处分、</span></b>处分、处置也。○别本此下有来经后院四字。<b><span style='color:teal'>退而递</span></b>音第、更迭也。<b><span style='color:teal'>相谓曰、我等众人、不须澄心用意作偈、将呈和尚、</span></b>将、赉也。持也。又、送也。<b><span style='color:teal'>有何所益。神秀上座</span></b>宋高僧传卷八、释神秀、俗姓李氏、今东京尉氏人也。少览经史。博综多闻。既而奋志出尘。剃染受法。后遇蕲州双峰东山寺五祖忍师以坐禅为务。乃叹伏曰、此真吾师也。决心苦节。以樵汲自役而求其道。忍于上元中卒。秀乃往江陵当阳山居焉。四海缁徒。向风而靡。道誉馨香。普蒙熏灼。则天太后闻之。召赴都。肩舆上殿。亲加跪礼。内道场丰其供施。时时闻道。敕于昔住山置度门寺、以旌其德。时王公已下。京邑士庶。竞至礼谒。望尘拜伏。日有万计。洎中宗孝和帝即位。尤加宠重。中书令张说。尝问法执弟子礼。退谓人曰。禅师身长八尺。龙眉秀目。威德巍巍。王霸之器也。○僧寺有上座一职。在住持之下。为一寺之领袖。又其位最高。上更无人、故名上座。为一切沙门所尊敬者。○五分律十八、佛言上更无人。名之上座。<b><span style='color:teal'>现为教授师、</span></b>教授师、为五种阿^梨之第三种。教授弟子威仪作法等。○辅行四之三、宣传圣言、名之为教。训诲于义、名之为授。<b><span style='color:teal'>必是他得。我辈谩</span></b>谩音瞒、汗漫也。宽泛也。<b><span style='color:teal'>作偈颂、</span></b>梵语偈陀、此译颂、梵汉双举名偈颂。偈注详前。<b><span style='color:teal'>枉用心力。</span></b>劳而无功曰枉。○心力、谓人所以运用其心思之能力也。○梁书徐勉传、吾年时朽暮。心力稍殚。<b><span style='color:teal'>诸人闻语、总皆息心、咸言我等已后、依止秀师。</span></b>依止者、依赖止住于有力有德之处、而不离也。<b><span style='color:teal'>何烦作偈。神秀思惟、</span></b>法华经譬喻品、常思维是事。○汉书董仲舒传、思惟往古。而务以求贤。<b><span style='color:teal'>诸人不呈偈者、为我与他为教授师。</span></b>为我之为读去声。<b><span style='color:teal'>我须作偈将呈和尚。若不呈偈、和尚如何知我心中见解深浅。</span></b>见解、犹言见地。见到之处也。○传灯录、二子见解、过于j子。<b><span style='color:teal'>我呈偈意、求法即善、觅祖即恶。</span></b>求法、求正法也。犹言我呈此偈。为求正法即是善。为夺祖位即是恶。<b><span style='color:teal'>却同凡心、夺其圣位奚别。</span></b>若为觅祖位而呈偈。则心同凡夫、如此则与夺五祖之祖位何别。<b><span style='color:teal'>若不呈偈、终不得法。大难大难。五祖堂前、有步廊三间、</span></b>廊、堂边庑也。<b><span style='color:teal'>拟请供奉</span></b>供奉、官名。唐时凡有一材一艺者。得供奉内廷。故有翰林供奉诸名。至宋时、尚有东西头供奉官。清代之在南书房行走者。亦自称内庭供奉。<b><span style='color:teal'>卢珍</span></b>指月录四、作处士卢珍。传灯录三、会元一、又作处士。画棱伽经棱、与楞同。棱伽经有四译本。今存三本。一、宋求那录三、会元一、又作处士。<b><span style='color:teal'>尽棱伽经</span></b>棱、与楞同。棱伽经有四译本。今存三本。一、宋求那跋陀罗译。名楞伽阿跋多罗宝经。凡四卷。又名四卷楞伽。二、元魏菩提流支译。名入楞伽经。凡十卷。又名十卷楞伽。三、唐实叉难陀译。名大乘入楞伽经。凡七卷。名七卷楞伽。明释宗泐注解一、楞伽是城名。华言不可往。其城在南海摩罗山顶。无神通者不可往。佛于此处说法。即佛境界也。以处表法也。<b><span style='color:teal'>变相、</span></b>画楞伽经中说法时会处众等之变相。犹言观音经变相、地狱变相也。<b><span style='color:teal'>及五祖血脉图、</span></b>五祖、谓自初祖达磨大师至五祖弘忍大师也。○血脉、体内流通血液之经络也。今借此图以形容嗣续列祖之传。○五祖血脉图、谓传受列祖之奥旨。而记其相承之名也。○起信注疏一、血脉相承。一向蹑前起后。<b><span style='color:teal'>流传</span></b>流传、犹传布也。○十六国春秋、大化流传。<b><span style='color:teal'>供养。</span></b>犹云奉养也。后世称献佛及饭僧。亦曰供养。○华严经、诸供养中、法供最重。<b><span style='color:teal'>神秀作偈成已、数度欲呈。</span></b>数度、数次也。<b><span style='color:teal'>行至堂前、心中恍惚、</span></b>恍惚、见不真切也。<b><span style='color:teal'>遍身汗流、拟呈不得。前后经四日、一十三度呈偈不得。秀乃思惟、不如向廊下书著、从他和尚看见、忽若道好、即出礼拜、云是秀作。若道不堪、</span></b>不堪、不胜也。○左传、君将不堪。<b><span style='color:teal'>枉向山中数年、受人礼拜、更修何道。是夜三更、</span></b>三更、夜间十二时、丙夜也。详下五更注。<b><span style='color:teal'>不使人知、自执灯、书偈于南廊壁间、呈心所见。偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>身是菩提树。</span></b>此譬喻之辞也。○西域记八、金刚座上菩提树者。即毕钵罗之树也。昔佛在世高数百尺。屡经残伐、犹高四五丈。佛坐其下成等正觉、因而谓之菩提树焉。茎干黄白。枝叶青翠。冬夏不凋。光鲜无变。每至如来涅之日、叶皆凋落。顷之复故。<b><span style='color:teal'>心如明镜台。</span></b>起信谕、众生心者犹如于镜。○性理大全三十二、程子曰、圣人之心、明镜止水。○镜奁之大者、上可架镜故名镜台。○庚信赋、镜台银带。本出魏宫。○竹窗随笔、如喻心以镜。盖谓镜能照物。而物未来时、镜无将迎。物方对时、镜无憎爱。物既去时、镜无留滞。圣人之心、常寂常照、三际空寂、故喻如镜。然取略似而已。究极而论。镜实无知。心果若是之无知乎、则冥然不灵。何以云妙明真体。<b><span style='color:teal'>时时勤拂拭。</span></b>拂拭、谓除其尘埃也。○南史殷景仁传、景仁便拂拭衣冠。<b><span style='color:teal'>勿使惹尘埃。</span></b>禅源诸诠卷二、故须依师言教。背境观心。息灭妄念。念尽即觉悟。无所不知。如镜昏尘、须勤勤拂拭。尘尽明现、即无所不照。○或曰、此偈二句譬喻、言体。二句修行、说功。○金源史肃诗、身似卧轮无伎俩。心如明镜不尘埃。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>秀书偈了。</span></b>书、写也。了、毕也。<b><span style='color:teal'>便却归房。人总不知。秀复思惟、五祖明日、见偈欢喜、即我与法</span></b>法字注详上文付汝衣法句下。<b><span style='color:teal'>有缘。</span></b>观无量寿经、有缘众生。皆悉得见。○报恩经七、佛世尊应现世间。引接有缘。有缘既尽。迁神涅。<b><span style='color:teal'>若言不堪、自是我迷、</span></b>迷、谓心于事理而不悟也。○大日经一、云何迷心。谓所执异、所思异。○大乘入道章下、迷心不悟。一行尚不能依。<b><span style='color:teal'>宿业</span></b>宿业、为作于前世善恶之业因也。○资持记上三之一、宿业所追。致使此生虚丧。<b><span style='color:teal'>障重、</span></b>障、烦恼之异名。烦恼能障碍圣道。○大乘义章五本、能碍圣道。说以为障。<b><span style='color:teal'>不合得法。圣意难测。</span></b>圣、至尊之谓。圣意、圣人之意也。○后汉书徐P传、五经久远。圣意难明。○测、度量之也。<b><span style='color:teal'>房中思想、坐卧不安、直至五更。</span></b>汉旧仪、夜漏起、中黄门持五夜、甲夜毕传乙夜、乙夜毕传丙夜、丙夜毕传丁夜、丁夜毕传戊夜、戊夜毕、是为五更。○颜氏家训卷下曰、或问一夜何故五更。更何所训。答曰、汉魏以来。谓为甲夜、乙夜、丙夜、丁夜、戊夜。又云、一鼓、二鼓、三鼓、四鼓、五鼓。亦云、一更、二更、三更、四更、五更。皆以五为节。<b><span style='color:teal'>祖已知神秀入门未得、</span></b>入门未得、言尚未入门。<b><span style='color:teal'>不见自性。</span></b>此指五祖平日见神秀不见自性而言。<b><span style='color:teal'>天明、祖唤卢供奉来。向南廊壁间绘画图相。忽见其偈。报言。</span></b>此五祖见偈、与供奉言也。<b><span style='color:teal'>供奉却不用画。劳尔远来。经云、凡所有相、</span></b>事物之相状表现于外而能想像于心者曰相。○大乘义章三本、诸法体状、谓之为相。<b><span style='color:teal'>皆是虚妄。</span></b>六祖金刚经注、凡所有相皆是虚妄者、虚则不实。妄则不真。既不真实。相既非相。又云、非独佛身、相即无相。凡所有相、皆是虚妄。色身有相、故言虚妄。<b><span style='color:teal'>但留此偈、与人诵持。依此偈修、免堕恶道。</span></b>大乘义章八末、地狱等报。为道所语。故名为道。故地持言。乘恶行往。名为恶道。○普照禅师修行决曰、且凭世间有为之善、亦可免三途苦轮。于天上人间得殊胜果报、受诸快乐。<b><span style='color:teal'>依此偈修、有大利益。</span></b>六祖金刚经注、希求福利。得福虽多。而于识心见性。了无所得。传大士云、宝满三千界。齐易作福田。性成有漏业。终不离人天。<b><span style='color:teal'>令门人炷香</span></b>炷香、焚香也。<b><span style='color:teal'>礼敬、</span></b>礼拜恭敬也。○普贤行愿品、一者礼敬诸佛。<b><span style='color:teal'>尽诵此偈、即得见性。</span></b>依此偈修、能享人天福报、此是实语。诵偈见性、此是五祖权辞。<b><span style='color:teal'>门人诵偈、皆叹善哉。</span></b>善哉、称赞之辞。○智度论、欢喜赞言善哉善哉。<b><span style='color:teal'>祖三更唤秀入堂、问曰、偈是汝作否。秀言、实是秀作、不敢妄求祖位。望和尚慈悲、</span></b>与乐名慈。拔苦名悲。○智度论二十七、大慈与一切众生乐。大悲拔一切众生苦。<b><span style='color:teal'>看弟子有少智慧否。</span></b>少、些少也。<b><span style='color:teal'>祖曰、汝作此偈、未见本性、只到门外、未入门内。如此见解觅无上菩提、</span></b>宝积经二十八、于无上菩提、坚固不退转。<b><span style='color:teal'>了不可得。</span></b>黄檗传心法要下、问何处是菩提。师云、菩提无是处。佛亦不得菩提、众生亦不失菩提。不可以身得、不可以心求。一切众生、即菩提相。云、如何发菩提心。师云菩提无所得。你今但发无所得心、决定不得一法、即菩提心。菩提无住处、是故无有得者。故云、我于然灯佛所、无有少法可得、佛即与我授记。明知一切众生本是菩提、不应更得菩提。你今闻发菩提心、将谓一个心学取佛去、唯拟作佛。任你三祗劫修、亦祗得个报化佛、与你本源真性佛、有何交涉。<b><span style='color:teal'>无上菩提、须得言下识自本心、见自本性。</span></b>传心法要下、达磨来此土至梁魏二国。祗有可大师一人、密信自心。言下便会即心是佛。身心俱无。是名大道。大道本来平等。所以深信含生同一真性。心性不异、即性即心。心不异性、名之为祖。所以云、认得心性时、可说不思议。○南阳慧忠国师语录、未审心之与性、为别不别。师曰、迷即别、悟即不别。曰、经云佛性是常。心是无常。今云不别何也。师曰、汝但依语而不依义。譬如寒月水结为冰。及至暖时、冰释为水。众生迷时、结性成心。众生悟时、释心成性。<b><span style='color:teal'>不生不灭、</span></b>黄檗云、百种多知、不如无求最为第一。诸学道人。若欲得成佛、一切佛法、总不用学。但学无求无著。无求即心不生。无著即心不灭。不生不灭便是佛也。又曰、真心无相、不去不来。生时性亦不来。死时性亦不去。湛然圆寂、心境一如。<b><span style='color:teal'>于一切时中、</span></b>自无始以来相续者、名一切时。<b><span style='color:teal'>念念</span></b>念念、即刹那刹那也。凡物变化于极短之时间、若心念然者。○维摩方便品、是身如电。念念不住。○宝积经九十六、是身无量过患。微尘积集。生住异灭。念念迁流。<b><span style='color:teal'>自见。</span></b>顿悟入道要门上、问身心以何为见。是眼见耳见鼻见及身心等见。答、见无如许种见。云、既无如许种见、复何见。答是自性见。何以故、为自性本来清净、湛然空寂、即于空寂体中能生此见。问、只如清净体尚不可得、此见从何而有。答、喻如明鉴中虽无像、能见一切像。何以故、为明鉴无心故。学人若心无所染、妄心不生、我所心灭、自然清净。以清净故、能生此见。<b><span style='color:teal'>万法</span></b>总该万有事理之语也。法、自体之义。规则之义。万有之事理、一一有自体、具规则。故皆名法。<b><span style='color:teal'>无滞。</span></b>六祖金刚经注云、一切万法、皆从心生。心无所生、法无所住。不住法者、谓照见身心法相空也。又云、心无所住、随处解脱。内外根尘、悉皆销殒。若一切无心、即无所住也。<b><span style='color:teal'>一真一切真。</span></b>三藏法数四、无二曰一。不妄曰真。○一真指绝待真理而言。离虚妄谓之真。所谓真如也。真如即自性。念念自见性者。则一切皆离虚妄。故云一真一切真。○起信论、此真如体无有可遣。以一切法。悉皆真故。<b><span style='color:teal'>万境</span></b>一切境界总名万境。<b><span style='color:teal'>自如如。</span></b>六祖金刚经注、如者万物一如、不起分别。犹如一月当空、千波现影。影有现灭、月实自如。（影喻万境、月喻自性。）○顿悟入道要门论上、如如是不动义。○黄檗传心法要下、菩萨于诸见而不动。又曰、恒河沙者、佛说是沙、诸佛菩萨释梵诸天步履而过、沙亦不喜。牛羊虫蚁践踏而行、沙亦不怒。珍宝馨香、沙亦不贪。粪尿臭秽、沙亦不恶。此心即无心之心、离一切相。众生诸佛更无差别。但能无心、便是究竟。此即如如之一义也。<b><span style='color:teal'>如如之心、即是真实。</span></b>离绝法之迷情虚妄、曰真实。○大乘义章二、法绝情妄为真实。<b><span style='color:teal'>若如是见、即是无上菩提之自性也。</span></b>六祖金刚经注、学者悟明心地、能行无相无著之行、开发心中智慧光明、离诸尘劳妄念、共成无上菩提。当知此人负荷自性如来阿耨多罗三藐三菩提在于身内也。<b><span style='color:teal'>汝且去一两日思惟、更作一偈、将来吾看。</span></b>将、持也。○诗、无将大车。<b><span style='color:teal'>汝偈若入得门、付汝衣法。神秀作礼而出。又经数日、作偈不成。心中恍惚、</span></b>恍惚、见不真切也。俗谓记忆不真切而无定见曰恍惚。<b><span style='color:teal'>神思不安、犹如梦中、行坐不乐。复两日、有一童子</span></b>玄应音义五、童子、是彼土八岁未冠者。童子总名。○智度论二、梵语鸠摩罗伽、秦言童子。○寄归传三、白衣诣比丘所、专诵佛典、求落发。号童子。○论语宪问篇、阙党童子疏、未冠者之称。<b><span style='color:teal'>于碓坊过、</span></b>碓坊、舂米之小房也。<b><span style='color:teal'>唱诵其偈。惠能一闻、便知此偈未见本性。虽未蒙教授、早识大意。遂问童子曰、诵者何偈。童子曰、尔这獠不知。大师言、世人生死事大、欲得传付衣法、令门人作偈来看。若悟大意、即付衣法、为第六祖。神秀上座、于南廊壁上、书无相偈。大师令人皆诵、依此偈修、免堕恶道。依此偈修、有大利益。惠能曰、我亦要诵此、结来生缘。</span></b>来生缘、来世之因缘也。○梁高僧传、永结来缘。<b><span style='color:teal'>上人、</span></b>释氏要览上、增一经云、夫人处世、有过能自改者名上人。律、瓶沙王呼佛弟子为上人。○此上人指童子也。<b><span style='color:teal'>我此踏碓、八个余月、未曾行到堂前。望上人引至偈前礼拜。童子引至偈前礼拜。惠能曰、惠能不识字、</span></b>传法正宗记六、初大鉴示为负薪之役、混一凡辈、自谓不议文字。及其以道稍顾、虽三藏教文俗间书传、引于言论、一一若素练习。发演圣道。解释经义。其无碍大辩、灏若江海、人不能得其涯矣。昔唐相始兴公张九龄方为童。其家人携拜大鉴。大鉴抚其顶曰、此奇童也。必为国器。其先知远见、皆若此类。孰谓其不识世俗文字乎。识者曰、此非不识文字也、示不识耳。正以其道非世俗文字语言之所及。盖有所表也。<b><span style='color:teal'>请上人为读。</span></b>为、去声。<b><span style='color:teal'>时有江州</span></b>江州、今湖北旧武昌府及江西省地。○一统志卷五十二、九江府禹贡荆扬二州之境。隋初废郡。后改州曰九江郡。唐复为九江。<b><span style='color:teal'>别驾、</span></b>官名、为州刺史之佐吏。因从刺史行部别乘传车。故谓之别驾。后世通称通判为别驾。照汉制也。<b><span style='color:teal'>姓张、名日用、便高声读。惠能闻已、</span></b>已、毕也。<b><span style='color:teal'>遂言、亦有一偈、望别驾为书。别驾言、汝亦作偈、其事希有。</span></b>希有、事之甚少者。○嘉祥法华疏三、旷世所无。故言希有。<b><span style='color:teal'>惠能向别驾言、欲学无上菩提、不可轻于初学。</span></b>初学、谓甫经求学、未克深造之人也。○圆觉经普眼章、当知菩萨。不重久习。不轻初学。何以故。一切觉故。○史记贾生传、雒阳之人。年少初学。<b><span style='color:teal'>下下人有上上智、</span></b>此言最下之人、往往发生有最上之智识。<b><span style='color:teal'>上上人有没意智。</span></b>言意智汩没也。○普灯录二十八。四个没意智汉、做处总无畔岸。○吴越春秋曰、兴之原利以没其意。注、没、溺也。○此言最上之人。往往埋没其智慧。<b><span style='color:teal'>若轻人、即有无量无边罪。</span></b>无量、多大至不可以计量也。○摄大乘论释八、不可以譬类得知为无量。○无边、广大无边际也。○法华常不轻品曰、轻贱我故、二百亿劫常不值佛、不闻法、不见僧。千千劫于阿鼻地狱受大苦恼。<b><span style='color:teal'>别驾言、汝但诵偈。吾为汝书。汝若得法、先须度吾、</span></b>度、渡也。渡过生死海而登涅岸也。<b><span style='color:teal'>勿忘此言。惠能偈曰、<span
lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>菩提本无树</span></b>。传灯录三、无树作非树。大藏一览。又作非树。○菩提注详上文觅无上菩提了不可得下。<b><span style='color:teal'>明镜亦非台。</span></b>传灯录三、正宗记六、大藏一览、明镜皆作新镜。此言心镜亦无可磨形。实无方圆明暗之影。安有镜台之相。<b><span style='color:teal'>本来无一物。何处惹尘埃。</span></b>卓立无依。灵灵不昧。如鸟飞空、而不住空。似鱼游水、而不滞水。从本以来、曾无所碍。○传灯录三、大藏一览、皆作何假拂尘埃。正宗记六、作何处有尘埃。光明藏、作争得染尘埃。会元一、正脉一、类聚八、悉如今偈。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>书此偈已、徒众总惊。无不嗟讶。</span></b>赞美而疑怪曰嗟讶。<b><span style='color:teal'>各相谓言、奇哉、不得以貌取人。</span></b>史记、孔子曰、以貌取人、失之子羽。<b><span style='color:teal'>何得多时使他肉身菩萨。</span></b>肉身菩萨、谓生身之菩萨也。以父母所生之身、而至菩萨深位之人也。○楞严经八、是清净人、修三摩地、父母肉身、不须天眼、自然观见十方世界。○缘起外记、求那跋陀罗三藏曰、后当有肉身菩萨于此授戒。又智药三藏自西竺国来。预志曰、后一百七十年。有肉身菩萨开演上乘、渡无量众。<b><span style='color:teal'>祖见众人惊怪、恐人损害、遂将鞋擦了偈、</span></b>擦、音察。摩也。摩灭文字而泯众疑也。<b><span style='color:teal'>曰亦未见性。</span></b>涅经、见佛性者、不名众生。不见佛性是名众生。<b><span style='color:teal'>众以为然。次日祖潜至碓坊、</span></b>不使人见而至、曰潜至。<b><span style='color:teal'>见能腰石舂米、</span></b>师坠腰石镌龙朔元年卢居士志八字。此石今存黄梅东禅。<b><span style='color:teal'>语曰、求道之人、为法忘躯、</span></b>忘躯、不顾身命也。○大藏一览二、偈曰、求闻半偈舍全躯。○指月录四、初祖谓二祖曰、诸佛最初求道、为法忘形、汝今断臂吾前、求亦可在。<b><span style='color:teal'>当如是乎。乃问曰、米熟也未。惠能曰、米熟久矣、犹欠筛在。</span></b>筛、师挨切、音衰。用具也。编竹为之。有孔。所以分别物质之粗细者。○又、用筛过物曰筛。○五祖以目前事试其行解熟否。六祖答以自所履践。<b><span style='color:teal'>祖以杖击碓三下而去。惠能即会祖意、</span></b>会悟五祖之意也。<b><span style='color:teal'>三鼓入室、</span></b>三鼓、夜十二时也。○法华经、著如来衣。入如来室。<b><span style='color:teal'>祖以袈裟遮围、</span></b>袈裟、僧衣也。避青黄赤白黑之五正色。而用其他之杂色染之。其衣为长方形、而以诸小片割截而成者也。○行事钞下一、增一云、如来所著衣、名曰袈裟。○慧苑音义上、袈裟、具云迦逻沙曳。此云染色衣。西域俗人、皆著白色衣也。<b><span style='color:teal'>不令人见。为说金刚经、至应无所住而生其心、</span></b>六祖金刚经注、众生之心、本无所住。因境来触、遂生其心。不知触境是空。将谓世法是实。便于境上住心。正犹猿猴捉月。病眼见花。一切万法、皆从心生。若悟真性、即无所住。无所住心、即是智慧、无诸烦恼。譬如太空、无有挂碍。有所住心、即是妄念。六尘竞起、譬如浮云往来不定。维摩经云、欲得净土、但净其心。随其心净、即佛土净。离却有无诸法。心如日轮、常在虚空、自然不照而照。岂不是省力的事。到此之时、无栖泊处、即是行诸佛路。便是应无所住而生其心。是你清净法身阿耨多罗三藐三菩提也。○传心法要卷上曰、你但离却有无诸法。心如日轮常在虚空。光明自然不照而照。不是省力底事。到此之时、无栖泊处、即是行诸佛行。便是应无所住而生其心。<b><span style='color:teal'>惠能言下大悟</span></b>破无始之迷妄、开真实之知见、曰大悟。○观无量寿经、廓然大悟、得无生忍。<b><span style='color:teal'>一切万法</span></b>宗镜录三、一切万法。至理虚玄。<b><span style='color:teal'>不离自性。遂启祖言、何期自性本自清净。</span></b>明州布袋和尚有偈云、吾有一躯佛。世人皆不识。不塑亦不装。不雕亦不刻。无一滴灰泥。无一点彩色。人画画不成。贼偷偷不得。体相本自然。清净非拂拭。虽然是一躯。分身千百亿。<b><span style='color:teal'>何期自性本不生灭。</span></b>六祖金刚经注、眼对色谓之见。耳对声谓之闻。见闻是根。色声是尘。色声未对之时、我性常见常闻、未曾暂灭。色声相对之时、我性未尝暂生。此是菩萨了悟真性活泼泼地、洞然同于太虚、所以不曾生灭。凡夫即被妄心所覆、随六尘转、即有生灭。故尘起即心起、尘灭即心灭。不知所起灭心、皆是妄念也。若见六尘起灭不生、即是菩提。案、菩提即自性也。<b><span style='color:teal'>何期自性本自具足。</span></b>无欠少曰具足。○法华经、此大良药。色香美味、皆悉具足。○六祖金刚经注、性含万法。本自具足。应用遍知。一即一切。一切即一。去来自由。无所挂碍。此法上至诸佛。下至含识、本无欠少。是名具足相也。<b><span style='color:teal'>何期自性本无动摇。何期自性能生万法。</span></b>传心法要上、此灵觉性、无始已来、与虚空同寿、未曾生、未曾灭、未曾有、未曾无、未曾秽、未曾净、未曾喧、未曾寂、未曾少、未曾老、无方所、无内外、无数量、无形相、无色象、无音声、不可觅、不可求、不可以智慧识。不可以言语取、不可以境物会、不可以功用到、诸佛菩萨、与一切蠢动含灵、同此大涅性。性即是心。心即是佛。佛即是法。<b><span style='color:teal'>祖知悟本性、谓惠能曰不识本心、</span></b>顿悟入道要门上、问、其心似何物。答、其心不青不黄不赤不白、不长不短、不去不来、非垢非净、不生不灭。湛然常寂。此是本心形相也。亦是本身。本身者、即佛身也。<b><span style='color:teal'>学法无益。</span></b>普照禅师修心决、不识自心是真佛。不识自性是真法。欲求法而远推诸圣。欲求佛而不观己心。若言心外有佛、性外有法。坚执此情、欲求佛道者、纵经尘劫、烧身炼臂、敲骨出髓、刺血写经、长坐不卧、一食卯齐、乃至转读一大藏教、修种种苦行、如蒸沙作饭、只益自劳尔。但识自心、恒沙法门、无量妙义、不求而得。故世尊云、普观一切众生。具有如来智慧德相。又云、一切众生、种种幻化、皆生如来圆觉妙心。是知离此心外。无佛可成。<b><span style='color:teal'>若识自本心、见自本性、即名丈夫、</span></b>丈夫、勇健之人。勇修正道、而不退转修行者之称。又丈夫即指谓御丈夫言。为佛十号之一也。○大智度论二、问曰、女人佛亦化令得道、何以独言丈夫。答曰男尊女卑故。女从男故。男为事业主故。复次、女人有五碍、不得作转轮王、释天王、魔天王、梵天王、佛。佛以是故不说。复次、若言佛为女人谓御师、为不尊重。若说丈夫、一切都摄。譬如王来、不应独来。必有侍从。如是说丈夫、二根无根及女尽摄。以是故说丈夫。<b><span style='color:teal'>天人师、</span></b>如来十号之一、天与人之教师、故名天人师。○智度论二、佛示导是应作是不应作、是善是不善。是人依教行不舍道法、得烦恼解脱报、是名天人师。问曰、佛能度龙神等堕余道中生者、何独言天人师。答曰、度余道生者少、度天人中生者多。如白色人、虽有黑d子、不名黑人。黑少故。复次、人中结使薄。厌心易得。天中智慧利。以是故、二处易得道。余道中不尔。复次、言天则摄一切天。言人则摄一切地上生者、何以故、天上则天大、地上则人大。是故说天则天上尽摄、说人则地上尽摄。复次、人中得受戒律仪、见谛道思惟道及诸道果。或有人言余道中不得。或有人言多少得。天人中易得多得。以是故、佛为天人师。复次、人中行乐因多。天中乐报多。善法是乐因。乐是善法报。余道中因报少、以是故、佛为天人师。<b><span style='color:teal'>佛。</span></b>六祖金刚经注、诸学者各见自性无相之理、得见本源自心是佛、当知此人功德、无有边际、不可称量也。心佛颂云、佛即心兮心即佛。心佛从来皆妄物。若知无佛复无心。始是真如法身佛。佛佛佛。没模样。一颗圆光入万象。无体之体即真体。无相之相即实相。非色非空非不空。不动不静不来往。无异无同无有无。难取难舍难指望。内外圆明到处通。一佛国在一沙中。一粒沙含大千界。一个身心万个同。知之须会无心法。不染不净为净业。善恶千端无有无。便是南无大迦叶。○黄檗传心法要上、唯直下顿了自心本来是佛。无一法可得、无一行可修、此是无上道。此是真如佛。学道人祗怕一念有、即与道隔矣。念念无相、念念无为、即是佛。学道人若欲得成佛、一切佛法总不用学、唯学无求无著。无求即心不生、无著即心不灭。不生不灭即是佛。八万四千法门、对八万四千烦恼。祗是教化接引门。本无一切法。离即是法、知离者是佛。<b><span style='color:teal'>三更受法、</span></b>三更、丙夜也。○法、见前注。<b><span style='color:teal'>人尽不知、便传顿教、</span></b>顿悟之教、使速疾成佛果也。○笔削记一、一直而谈、更无委曲、不历阶渐、唯指本源、故称为顿。○修心诀、顿悟者、凡夫迷时、四大为身、妄想为心。不知自性是真法身。不知自己灵知是真佛。心外觅佛、波波浪走。忽被善知识、指尔入路。一念回光。见自本性、而此性地、原无烦恼。无漏智性、本是具足。即与诸佛、分毫不殊。故云顿悟也。<b><span style='color:teal'>及衣钵。</span></b>衣与钵二物、为僧资物之最重大者。禅家以道授受、亦曰授受衣钵。○辅行一之一、预厕禅门、衣钵传授者盈耳。○禅宗颂古联珠通集第七、死心新曾有偈云、六祖当年不丈夫。倩人书壁自涂糊。明明有偈言无物。却受他家一钵盂。<b><span style='color:teal'>云、汝为第六代祖。善自护念。</span></b>护念、保护与忆念也。○嘉祥法华义疏九、令外恶不侵为护。内善得生为念。<b><span style='color:teal'>广度有情、</span></b>有情、为有情识者。有爱情者、总名动物也。○唯识述记一本、梵言萨省⒋搜杂星椤Ｓ星槭豆省Ｓ帧⑶檎甙也。能有爱生故。流布谓流传也、○南史、时有文章。随即毁弃。不令流布。<b><span style='color:teal'>将来、</span></b>文选四十二、魏文帝与钟大理书曰、流声将来。<b><span style='color:teal'>无令断绝。听吾偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>有情来下种。</span></b>六十华严经、下佛种子于众生田、生此觉芽、是故能令佛宝不断。凡有情、一预法会、不能无下种得果之益。<b><span style='color:teal'>因地</span></b>因地者、因下种之地也。<b><span style='color:teal'>果</span></b>十住毗婆裟论十二、果者从因有。事成名为果。<b><span style='color:teal'>还生。无情亦无种。无性亦无生。</span></b>前二句、譬如众生下种于田。是当渐生觉芽、而生佛果。后二句、言无情如木石之类、则无佛性。既不下种子于田、则无生佛果之望。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>祖复曰、昔达磨大师、</span></b>岭南丛述曰、菩提达摩大师者、南天竺国香至王第三子也。姓刹帝利。本名菩提多罗。后遇二十七祖般若多罗、至本国受王供养。知师密迹。谓曰、汝于诸法、已得通量。夫达摩者、通大之义也。宜名达摩。因改号菩提达摩。（五灯会元）师心念震旦缘熟、行化时、至泛重溟、凡三周寒暑、达于南海。实梁普通八年丁未岁九月二十一日也。广州刺史萧昂、具主礼迎接。表闻武帝已、览奏、遗使齐诏迎请。十月一日至金陵。（传灯录）后隐于嵩山少林寺。遇毒而卒、其年魏使宋云、于葱岭回、见之。门徒发其墓、但有衣履而已。（旧唐书）<b><span style='color:teal'>初来此土、人未之信。</span></b>诗、小雅、庶民弗信。<b><span style='color:teal'>故传此衣、以为信体、</span></b>禅源诸诠上、六代师资、传受禅法、皆云内授密语、外传信衣。衣法相资、以为符印。曹溪以后、不闻此事。<b><span style='color:teal'>代代相承。法则以心传心、</span></b>血脉论、三界兴起。同归一心。前佛后佛。以心传心。不立文字。○黄檗曰、不得一法、名为传心。若了此心、即是无心无法。云、若无心无法、云何名传。师云、汝闻道传心、将谓有可得也。所以祖师云、认得心性时、可说不思议。了了无所得、得时不说知。<b><span style='color:teal'>皆令自悟自解。</span></b>自悟者、依本觉之内熏。不依他教。自然开悟。○解、晓悟也。○礼、相说以解。<b><span style='color:teal'>自古佛佛惟传本体、</span></b>佛佛者、前佛后佛也。○本体、诸法之根本自性也。○大日经七、一身与二身乃至无量身、同入本体。<b><span style='color:teal'>师师密付本心。</span></b>传心法要下、从上祖师、唯传一心。更无二法。指心是佛、顿超等妙二觉之表。决定不流至第二念、始似入我宗门。<b><span style='color:teal'>衣为争端、</span></b>左传昭公传曰、郑铸刑书。叔向曰、民知争端矣。<b><span style='color:teal'>止汝勿传。若传此衣、命如悬丝。</span></b>命者、支持暖与识。而为生物之元者。○俱舍论五、命根体即寿。能持暖及识。○后汉书八十一、孙福言茂曰、臣为贼所围。命如丝发。<b><span style='color:teal'>汝须速去、恐人害汝。惠能启曰、向甚处去。</span></b>甚、何也。○姜夔词、甚曰归来。梅花零乱春夜。<b><span style='color:teal'>祖云、逢怀则止。</span></b>怀即怀集、县名。明清皆属广西梧州府。今属广西苍梧道。<b><span style='color:teal'>遇会则藏。</span></b>会、即四会、县名。明清皆属广东肇庆府。今属广东粤海道。○会元一、六祖章曰、后传衣法。今隐于怀集四会之间。正宗记、及传灯录同。<b><span style='color:teal'>惠能三更、领</span></b>领、受也。<b><span style='color:teal'>得衣钵。云、能本是南中人。</span></b>肇庆府新兴县、禹贡扬州之南境。秦为南海郡地。六祖新兴人、故云南中人。犹言岭南人也。<b><span style='color:teal'>素不知此山路、如何出得江口。五祖言、汝不须忧。吾自送汝。祖相送直至九江驿。</span></b>驿、音亦。清会典、腹地为驿、军报所设为站。皆为交通递送之用。○大明一统志五十二、九江驿即九江府浔阳驿也。<b><span style='color:teal'>祖令上船、五祖把橹</span></b>橹、行舟之具。所以拨水而使之前进者也。通作橹。<b><span style='color:teal'>自摇。惠能言、请和尚坐、弟子合摇橹。祖云、合是吾渡汝。</span></b>合、应也。<b><span style='color:teal'>惠能曰、迷时师度。</span></b>度、与渡通。<b><span style='color:teal'>悟了自度。</span></b>自度者、先度自身。渡生死海至涅□也。<b><span style='color:teal'>度名虽一、用处不同。惠能生在边方、语音不正。蒙师传法、今已得悟、只合自性自度。</span></b>唐释慧海云、众生自度。佛不能度。若佛能度众生时、过去诸佛、如微尘数、一切众生、总应度尽。何故我等至今、流浪生死、不得成佛。当知众生自度。佛不能度。见顿悟入道要门论卷上。<b><span style='color:teal'>祖云、如是如是。</span></b>胜N宝窟上本、印述之辞。如是如是、诚如圣教。如是如是、如汝所说。<b><span style='color:teal'>以后佛法、</span></b>此佛法指达摩所传之禅宗而言。唐圭峰禅师曰、诸宗始祖、即是释迦。经是佛语。禅是佛意。诸佛心口、必不相违。诸祖相承。根本是佛亲付。达磨受法天竺、躬至中华。见此方学人、多未得法、唯以名数为解、事相为行。欲令知月不在指、法是我心。故但以心传心、不立文字。<b><span style='color:teal'>由汝大行。汝去三年、吾方逝世。</span></b>传灯录三、忍大师既付衣法。复经四载。至上元二年逝。寿七十有四。正宗记、会元等亦同。<b><span style='color:teal'>汝今好去。努力向南。</span></b>努力、勉力也。○文选二十七、少壮不努力。老大徒伤悲。○南史王僧虔传、况吾不能为汝荫。正宜各自努力耳。<b><span style='color:teal'>不宜速说。佛法难起。惠能辞违祖已、发足南行。两月中间、至大庚岭。</span></b>大庚岭、在江西大庚县南。与广东南雄县分界。一名台岭。亦名庚岭。为五岭之一。当赣粤之要冲。极险峻。○原注、五祖归、数日不上堂。众疑。诣问曰、和尚少病少恼否。曰、病即无、衣法已南矣。问谁人传授。曰、能者得之。众乃知焉。<b><span style='color:teal'>逐后</span></b>即追逐于后者。<b><span style='color:teal'>数百人来。欲夺衣钵。一僧俗姓陈、名惠明。</span></b>传灯录四、袁州蒙山道明禅师者、鄱阳人、陈宜帝之裔孙也。国亡、落于民间。以其王孙、尝有署、因有将军之号。少于永昌寺出家。慕道颇切。往依五祖法会。极意研寻。初无解悟。及闻五祖密付衣法与卢行者。即率同意数十人、蹑踪追逐。至大庚岭、师最先见。余辈未及云云。又见宋高僧传八、五灯会元二。<b><span style='color:teal'>先是四品将军。</span></b>品、官之阶级也。旧官制一品至九品、所以别爵秩之高卑也。○将军古无专官、惟为将兵者之通称。<b><span style='color:teal'>性行粗糙。</span></b>粗与粗通。不精也。糙、音操。米谷杂也。○沩山警策曰、未闻佛教、一向情存粗糙。<b><span style='color:teal'>极意参寻、</span></b>极意、尽意也。○史记乐书、李斯曰、放弃诗书、极意声色。○参、参究也。寻、追寻也。○韩愈诗、由来钝I寡参寻。<b><span style='color:teal'>为众人先。趁及惠能。</span></b>趁、耻印切、音释。逐也、自后追及之也。○陆机赋、舞者趁节以披袂。<b><span style='color:teal'>惠能掷</span></b>掷、直只切、音郑。<b><span style='color:teal'>下衣钵于石上、曰、此衣表信、</span></b>表、明也。○礼、君子表微。○一统志八十、南雄府有放钵石在云封寺。石高数尺。相传唐时卢能放钵其上。宋章得象诗、石上曾经转钵盂。山边南北路崎岖。行人见石空嗟叹。还识西来意也无。<b><span style='color:teal'>可力争耶。</span></b>力争、以力相争也。○左传、臣不心竞而力争。<b><span style='color:teal'>能隐草莽中、</span></b>草莽、犹言草茅也。<b><span style='color:teal'>惠明至、提掇不动。</span></b>掇、音咄。拾取也。○传灯录作举之如山不动。正宗记作举其衣钵、不能动。<b><span style='color:teal'>乃唤云、</span></b>唤呼也。<b><span style='color:teal'>行者行者、</span></b>有发而依止僧寺曰行者。<b><span style='color:teal'>我为法来、不为衣来。惠能遂出、盘坐石上。</span></b>盘坐、盘膝而坐。即趺坐也。<b><span style='color:teal'>惠明作礼云、望行者为我说法。惠能云、汝既为法而来、可屏息诸缘。</span></b>屏、逐也。息、止也。诸缘者、色香等百种之世相、皆为我心识之所攀缘者之谓也。○传灯录三、达磨章云、师初居少林寺九年。为二祖说法。曰、外息诸缘。内心无喘。心如墙壁。可以入道。○唐释慧海云、万缘具绝者、即一切法性空是也。法性空者、即一切处无心是。<b><span style='color:teal'>勿生一念。</span></b>慧海云、无念者、一切处无心是。无一切境界。无余思求是。对诸境色、永无起动、是即无念。○黄檗云、一念不起、即十八界空。即身便是菩提华果。即心便是灵智。<b><span style='color:teal'>吾为汝说。明良久。</span></b>良久、谓历时极久也。○列子、良久告退。<b><span style='color:teal'>惠能云、不思善、不思恶、</span></b>绝善恶之思想也。○传心法要下、问如何是出三界。师云、善恶都莫思量。当处便出三界。<b><span style='color:teal'>正与么时、</span></b>犹言即此时也。祖庭事苑一、与么、指辞也。审辞也。问辞也。<b><span style='color:teal'>那个</span></b>那个、俗语、指不思善不思恶而言。<b><span style='color:teal'>是明上座</span></b>上座、僧人之尊称。在最高之位者。本来面目。○本来面目、犹言自己之本分也。○传习录。不思善不思恶时、认本来面目。○修心诀、诸法如梦、亦如幻化。故妄念本寂、尘境本空。诸法皆空之处、灵知不昧。即此空寂灵知之心、是汝本来面目。亦是三世诸佛、历代祖师、天下善知识、密密相传底法印也。若悟此心、真所谓不践阶梯、径登佛地。步步超三界。归家顿绝疑。<b><span style='color:teal'>惠明言下大悟。复问云、上来</span></b>上来、从上代祖师以来也。<b><span style='color:teal'>密语密意外、</span></b>密语、以密意而说之语也。○涅经九、如来密语、甚深难解。○秘藏记、密语者、凡夫二乘不能知。○密意、于佛意有所隐藏而不显了真实说之也。○观经玄义分、佛密意弘深。<b><span style='color:teal'>还更有密意否。惠能云、与汝说者、即非密也。汝若返照、</span></b>返照者、犹言鉴于前事、而穷明自性之本源也。○止观二、以无住著智、返照观察也。<b><span style='color:teal'>密在汝边。</span></b>林子三教正宗统论、亦惟在于自性自悟尔。<b><span style='color:teal'>明曰、惠明虽在黄梅、实未省自己面目。</span></b>自己面目、即本来面目。<b><span style='color:teal'>今蒙指示、如人饮水、冷暖自知。</span></b>达磨血脉论、道元圆成、不用修证。道非声色、微妙难见。如人饮水、冷暖自知、不可向人说也。唯有如来能知。<b><span style='color:teal'>今行者即惠明师也。惠能曰、汝若如是、吾与汝同师黄梅。善自护持。</span></b>护持、保护之意。<b><span style='color:teal'>明又问、惠明今后向甚处去。惠能曰、逢袁则止、遇蒙则居。</span></b>传灯录、明遂独往卢山布水台。经三载后。始往袁州蒙山。大唱玄化。○指月录四、后明居袁州蒙山。○一统志五十七、江西袁州府。禹贡扬州之域。隋于宜春县置袁州、因袁山名也。<b><span style='color:teal'>明礼辞。</span></b>原注、明回至岭下、谓趁众曰、向陟崔嵬、竟无踪迹、当别道寻之。趁众咸以为然。惠明后改道明、避师上字。○传灯录四、初名惠明。以避师上字。故名道明也。<b><span style='color:teal'>惠能后至曹溪、</span></b>大清一统志三百四十一、曹溪在曲江县东南五十里、源出县界狗耳岭、西流三十里、合溱水。以土人曹叔良舍宅为寺、故名。<b><span style='color:teal'>又被恶人寻逐。乃于四会、</span></b>四会、详上遇会则藏注。<b><span style='color:teal'>避难猎人队中、凡经一十五载、时与猎人随宜说法。</span></b>维摩经、维摩诘因以身疾广为说法。○法华经、众圣之王、说法教化。○法华方便品二、诸佛随宜说法。注曰、佛道随三种机。以方便说、故云随宜。<b><span style='color:teal'>猎人常令守纲。</span></b>纲、佃渔之具。所以罗鸟取鱼者。<b><span style='color:teal'>每见生命、尽放之。每至饭时、以菜寄煮肉锅。或问。则对曰、但吃肉边菜。一日思惟、时当弘法。</span></b>弘法、弘正法也。○无量寿经上、弘宣正法。<b><span style='color:teal'>不可终遁。</span></b>遁、音钝。隐没而不出也。言不可永为潜居。<b><span style='color:teal'>遂出至广州法性寺。</span></b>广州、三国吴置。今广东广西二省。除旧廉州琼州两府外、皆其地。治番禺。隋时州废。唐复置。元为广州路。明改府。清因之为省治。民国废府。今番禺县即旧治也。○一统志七十九、在府城内西北。旧为乾明法性二寺。宋合为一。亦改法性寺也。<b><span style='color:teal'>值印宗法师</span></b>传灯录五、广州法性寺印宗和尚者。吴郡人。姓印氏。从师出家。精涅大部。唐咸亨元年。抵京师。敕居大敬爱寺。固辞。往蕲州谒忍大师、后于广州法性寺、讲涅经。遇六祖能大师、始悟支理。以能为传法师。<b><span style='color:teal'>讲涅经。</span></b>僧史略、僧讲、自朱士行魏代讲道行经始也。○涅经、有南北二译本、南本三十六卷。北本四十卷。详后。<b><span style='color:teal'>时有风吹醵。</span></b>踔有长帛下垂者曰酢Ｎ祈福而立之法物也。<b><span style='color:teal'>一僧曰风动、一僧曰醵、议论不已。惠能进曰、不是风动、不是醵、仁者心动。</span></b>法华经序品、四众龙神、瞻察仁者。中庸、仁者人也。○生一念曰心动。○言仁者心动、打破偏见、令入得此宗也。○五灯会元一、十八祖伽耶舍多尊者、闻风吹铃声。十七祖问曰、铃鸣耶、风鸣耶。舍多曰、非风铃鸣、我心鸣耳。○指月录四、琅琊觉云、不是风兮不是幡。多口^黎莫可诠。若将巧语求玄会。特地千山隔万山。大沩智云、风幡不动人心动。直指分明休懵懂。若将知见巧商量。大似梦中加说梦。○禅宗颂古联珠通集第七、佛心才云、指出风幡俱不是。直言心动亦还非。夜来一片寒溪月。照破侬家旧翠微。<b><span style='color:teal'>一众骇</span></b>骇、音蟹、惊起也。<b><span style='color:teal'>然。印宗延至上席。</span></b>上席、坐中之第一位也。<b><span style='color:teal'>征</span></b>征、音征、求也。<b><span style='color:teal'>诘</span></b>诘、音吉问也。<b><span style='color:teal'>奥义。</span></b>宋史蔡元定传、讲论诸经奥义。<b><span style='color:teal'>见惠能言简理当、不由文字。</span></b>文字、表诠义理之具也。○维摩经观众生品、言语文字、皆解脱相。○顿悟入道要门下、得意者、越于浮言。悟理者、超于文字。法过语言文字、何向数句中求。是以发菩提者、得意而忘言、悟理而遗教。亦犹得鱼忘筌、得兔忘蹄也。<b><span style='color:teal'>宗云、行者定非常人。久闻黄梅衣法南来。莫是行者否。惠能曰、不敢。</span></b>传灯录五、南阳慧忠章、师问大耳三藏曰、汝得他心通耶。对曰不敢。<b><span style='color:teal'>宗于是作礼。告请传来衣钵、出示大众。宗复问曰、黄梅付嘱、如何指授。惠能曰、指授即无。</span></b>林子三教正宗统论、<b><span style='color:teal'>惟论见性、</span></b>斯其为指授也大矣。惟论见性。血脉论、若欲见佛。须是见性。性即是佛。若不见性。念佛诵经。持斋持戒。亦无益处。○黄檗传心法要云、即心是佛。上至诸佛、下至蠢动含灵、皆有佛性、同一心体。所以达摩从西天来、唯传一心法。直指一切众生本来是佛、不假修行。但如今识取自心、见自本性。更莫别求。<b><span style='color:teal'>不论禅定</span></b>唐释宗密禅源诠云、禅是天竺之语。具云禅那。中华翻为思惟修。亦名静虑。皆定慧之通称也。源者。是一切众生本觉真性。亦名佛性。亦名心地。悟之名慧。修之名定。又曰、若顿悟自心。本来清净。元无烦恼。无漏智性、本自具足。此心即佛。毕竟无异。依此而修者、是最上乘禅。亦名如来清净禅。亦名一行三昧。亦名真如三昧。此是一切三昧根本。若能念念修习。自然渐得百千三昧。达摩门下展转相传者、是此禅也。○按据此则知顿悟自心、即是见性、即是禅定。非见性之外、别有禅定。<b><span style='color:teal'>解脱。</span></b>解脱者、离缚而得自在之义。即解惑业之系缚、脱三界之苦果也。○注维摩经一、肇曰、纵任无碍、尘累不能拘、解脱也。唯识述记一本、解谓离缚、脱谓自在。○唐释慧海入道要门论下、曰、云何得作佛去。师曰、不用舍众生心、但莫污染自性。经云、心佛及众生。是三无差别。曰、若如是解者、得解脱否。师曰、本自无缚。不用求解。○案据此则知自心即佛。自心即自性。莫污染自性、即是解脱。非见性之外、别有解脱也。<b><span style='color:teal'>宗曰、何不论禅定解脱。惠曰、为是二法、</span></b>一为见性。一为禅定解脱。故曰二法。<b><span style='color:teal'>不是佛法。佛法是不二之法。</span></b>祗论见性。不论禅定解脱即是不二之法。盖见性即是禅定解脱、禅定解脱即是见性。故繁言之则为三。简言之则为一。试以唐释慧海之言证之。慧海曰、欲修何法、即得解脱。答、唯有顿悟一门、即得解脱。云何为顿悟。答、顿者、顿除妄念。悟者、悟无所得。问、从何而修。答、从根本修。云何从根本修。答、心为根本。云何知心为根本。答、楞伽经云、心生即种种法生。心灭即种种法灭。维摩经云、欲得净土。当净其心。随其心净。即佛土净。遗教经云、但制心一处。无事不办。经云、圣人求心不求佛。愚人求佛不求心。智人调心不调身。愚人调身不调心。佛名经云、罪从心生。还从心灭。故知善恶一切。皆由自心。所以心、根本也。若求解脱者。先须识根本。若不达此理。虚费功劳。于外相求。无有是处。禅门经云、于外相求。虽经劫数、终不能成。于内觉观。如一念顷、即证菩提。问、夫修根本、以何法修。答、惟坐禅、禅定即得。禅门经云、求佛圣智。要即禅定。若无禅定。念想喧动。坏其善根。问、云何为禅。云何为定。答、妄念不生为禅。坐见本性为定。本性者、是汝无生心。定者、对境无心。八风不能动。八风者、利、衰、毁、誉、称、讥、苦、乐、是名八风。若得如是定者。虽是凡夫。即入佛位。何以故。菩萨戒经云、众生受佛戒、即入诸佛位。得如是者、即名解脱。○有一居士问二祖曰、今见和尚、已知是僧。未审何名佛法。祖曰、是心是佛。是心是法。法佛无二。僧宝亦然。士曰、今日始知罪性不在内、不在外、不在中间。如其心然。佛法无二也。宗又问、<b><span style='color:teal'>如何是佛法不二之法。惠能曰、法师讲涅经、明佛性是佛法不二之法。如高贵德王菩萨白佛言、</span></b>高贵德王菩萨、为光明遍照高贵德王菩萨之略名。○北凉天竺三藏昙无谶所译大般涅经之第二十一至二十六卷、即高贵德王菩萨品。<b><span style='color:teal'>犯四重禁、</span></b>四重禁又名四重罪。亦即四波罗夷罪也。一淫戒、二盗戒、三杀人戒、四大妄语戒。广如梵纲经心地品中说。<b><span style='color:teal'>作五逆罪、</span></b>五逆罪、五逆之罪恶也。○阿^世王问五逆经、有五逆罪、若族姓子、族姓女、为此五不救罪者、必入地狱不疑。云何为五。谓杀父、杀母、害阿罗汉、斗乱众僧、起恶意于如来所。<b><span style='color:teal'>及一阐</span></b>阐、音穿。<b><span style='color:teal'>提等、</span></b>无成佛性者、名一阐提。译作不信、为不信佛法之义。○涅经五、无信之人、名一阐提。一阐提者、名不可治。又十九、一阐提者、不信因果、无有惭愧、不信业报、不见现在及未来世、不亲善友、不随诸佛所说教戒、如是之人、名一阐提。诸佛世尊所不能治。<b><span style='color:teal'>当断善根佛性否。</span></b>身口意三业之善坚固而不可拔者、名根。又、善能生妙果、故亦名根。○维摩经菩萨行品、不惜躯命、种诸善根。注、什曰、谓坚固善心、深不可拔、乃名根也。○黄檗曰、言阐提者。信不具也。一切六道众生乃至二乘、不信有佛果、皆谓之断善根阐提。○大涅经二十二、光明遍照高贵德王菩萨摩诃萨白佛言、世尊、若犯重禁谤方等经作五逆罪一阐提等有佛性者、是等云何复堕地狱。世尊、若使是等有佛性者、云何复言无常乐我净。世尊、若断善根名一阐提者、断善根时所有佛性、云何不断。佛性若断、云何复言常乐我净。如其不断、何故名为一阐提耶。<b><span style='color:teal'>佛言、善根有二、一者常、二者无常。佛性非常非无常、是故不断、</span></b>大涅经二十二、善男子、善根有二种、一者内、二者外。佛性非内非外。以是义故、佛性不断。复有二种、一者有漏、二者无漏。佛性非有漏非无漏、是故不断。复有二种、一者常、二者无常。佛性非常非无常、是故不断。<b><span style='color:teal'>名为不二。一者善、</span></b>菩萨璎珞经、顺于理为善。有五善十善之别。俱见法界次第上之下、俱舍论十六。<b><span style='color:teal'>二者不善、</span></b>不善者、违于理而损害现世及未来世、如五逆十恶是也。○胜N宝窟上末、十恶破戒违理、名为不善。○案、善不善说、六祖因佛言善根有二、故推广说之。<b><span style='color:teal'>佛性非善非不善、是名不二。蕴之与界、</span></b>蕴、旧译名阴。荫覆之义。色心之法、荫覆真理之谓。新释名蕴。积集之义。色心之法、大小前后等积集而成自体之谓。○蕴、五蕴也。亦名五阴。即色受想行识。○顿悟入道要门上、问、何名五阴等。答、对色染色、随色受生、名为色阴。为领纳入八风、好集邪信、即随领受中生、名为受阴。迷心取想、随想受生、名为想阴。结集诸行、随行受生、名为行阴。于平等体、妄起分别、系著虚识受生、名为识阴。故云五阴。○界、即十八界。眼耳鼻舌身意为六根内界。色声香味触法为六尘外界。眼识耳识鼻识舌识身识意识为六识中界。见教乘法数。<b><span style='color:teal'>凡夫见二。</span></b>止观一、凡者常也。○法华经、凡夫识浅、深著五欲。○佛性论、凡夫以身见为性。○大威德陀罗尼经、于生死迷惑流转、住不正道、故名凡夫。○楞伽经一、雷庵集注、愚夫妄相、故说为二。圣人体达、故离有无。<b><span style='color:teal'>智者了达、</span></b>智者、有智慧之人也。○法华经药草喻品、我是一切智者。○了悟事理而通达之者、名了达。○法华经提婆品、深入禅定、了达诸法。<b><span style='color:teal'>其性无二。</span></b>传心法要下、你但知一念不受、即是无受身。一念不想、即是无想身。决定不迁流造作、即是无行身。莫思量卜度分别、即是无识身。又云、一念不起、即十八界空、即身便是菩提华果、即心便是灵智、亦云灵台。○案据此即知无念则五蕴空十八界空。故蕴之与界、无二无别。<b><span style='color:teal'>无二之性、即是佛性。印宗闻说、欢喜合掌、</span></b>合掌者、合左右掌、合十指以表吾心专一之敬礼法。○观音义疏上、合掌者、此方以拱手为恭、外国以合掌为敬。手本二边、今合为一、表不敢散诞、专至一心。一心相当故、以此表敬也。○法苑二十八、若指合其掌不合者。良由心慢而情散故也。必须指掌相著。不令虚也。<b><span style='color:teal'>言某甲</span></b>史记、某子甲何为不来乎。○魏略、许攸呼太祖小字曰。某甲、卿不得我、不得冀州也。<b><span style='color:teal'>讲经、</span></b>讲经、讲说经典也。<b><span style='color:teal'>犹如瓦砾。</span></b>瓦砾、瓦片与小石、喻其毫不贵重也。○北史李安世传、圣朝不贵金玉、所以同于瓦砾。<b><span style='color:teal'>仁者论义、</span></b>世说、隐几安坐、读书论义自若。<b><span style='color:teal'>犹如真金。</span></b>莲池大师云、六祖既受黄梅心印、隐于屠猎佣贱一十六年。后至印宗法师讲席、出风跤铩⒂∽谖哦延入、即为剃染。礼表升座说法。人知六祖之为龙天推出矣、未知印宗之不可及也。其自言某甲讲经、犹如瓦砾。仁者论义、犹如真金。夫印宗久谈经论、已居然先辈大法师矣、而使我慢之情未忘、胜负之心尚在、安能尊贤重道、舍已从人、一至于是乎。六祖固古佛之流亚、而印宗亦六祖之俦类也。圣贤聚会、岂偶然而已哉。<b><span style='color:teal'>于是为惠能S发、</span></b>S同剃、剃须发、著染衣、佛弟子出家之相也。去x慢、且为分别外道出家之所为。○因果经二、尔时太子、便以利剑自剃须发、即发愿言、今落须发、愿与一切断除烦恼及习障。○毗尼母论三、剃发法、但除头上毛及须、余处毛一切不听却也。所以剃发者。为除x慢自恃心故。○传灯录五、仪凤元年丙子正月十五日、会诸名德为之剃发。○六祖发塔、在广州光孝寺佛殿后。六祖初剃发时、其徒为藏发于此。盖发冢也。<b><span style='color:teal'>愿事为师。惠能遂于菩提树下、</span></b>岭南丛述卷三十八、广州光孝寺菩提树、不花不实、经冬不凋。叶之筋脉、细致如纱绢。广人每用此为灯为花为蝉虫之翼。（天台志）诃林有菩提树、萧梁时、智药三藏自西竺持来。今历千余年矣。大可百围。作三四大柯。其根不生于根而生于枝、根自上倒垂、以千百计。大者合围。小者拱把。岁久、根包其干。惟见根而不见干、干已空中无干、根即其干。枝亦空中无枝、根即其枝。其叶似柔桑而大、本圆末锐。二月而凋落。五月而生。僧采之、浸以寒泉、至于四旬之久、出而浣濯。滓渣既尽、惟余细筋如丝。霏微荡漾、以作灯帷笠帽、轻柔可爱。持赠远人、比于绡e。其萎者以之入爨矣。（广语）菩提树子可作念珠。面有大圈、文如月周罗、细点如星、谓之星月菩提。（粤东笔记）嘉庆二年六月二十五夜、飓风吹倒。陈中丞大文命工培护。越年枯萎。寺僧乔庵离相同诣南华接一小枝归、植旧地、今扶疏犹昔。（光孝寺志）菩提果色白者、味甜。五月熟。（雷州府志）<b><span style='color:teal'>开东山法门。</span></b>宋高僧传八神秀传、昔魏末有天竺沙门达磨者。得禅宗妙法。自释迦佛相传。授以衣钵为记。隐于嵩山少林寺。寻卒。以法付慧可。可付粲。粲付道信。信付忍。忍与信俱住东山。故谓其法为东山法门。<b><span style='color:teal'>惠能于东山得法、辛苦受尽、</span></b>书洪范正义、辛苦之味入口、犹闲i之事在身。故谓殃厄劳役事为辛苦。命似悬丝。今日得与使君官僚古时称刺史曰使君。又凡奉使之官。亦以使君称之。<b><span style='color:teal'>僧尼道俗同此一会、莫非累劫之缘、</span></b>累劫、累叠数多之劫量也。世界成坏之时期曰劫。○无量寿经下、世世累劫。无有出期。<b><span style='color:teal'>亦是过去生中供养诸佛、</span></b>供养者、资养三宝、为奉灯明香华饮食资财等事。○法华文句二下、施其依报、名供养。○法华经授记品、我此弟子摩诃迦叶、于未来世、当得奉观三百万亿诸佛世尊、供养恭敬、尊重赞叹、广宣诸佛无量大法。<b><span style='color:teal'>同种善根、方始得闻如上顿教、得法之因。教是先圣所传、不是惠能自智。愿闻先圣教者、</span></b>四教集注、教者效也。效之则革凡成圣也。各令净心。<b><span style='color:teal'>各令净心者、</span></b>各净其心、使无污染、以还复吾人本具之自性清净心也。○宗镜录二十六、破妄我而显真我之门。斥情心而归净心之道。<b><span style='color:teal'>闻了、各自除疑。如先代圣人无别。</span></b>涅经十一、以何等故。名佛菩萨为圣人耶。如是等人有圣法故、常观诸法性空寂故、以是义故、名圣人。有圣戒故、复名圣人。有圣定慧故、故名圣人。有七圣财所谓信、戒、惭、愧、多闻、智慧、舍、离、故名圣人。有七圣觉故、故名圣人。<b><span style='color:teal'>一众闻法</span></b>一众犹云大众也。<b><span style='color:teal'>欢喜</span></b>法华经安乐行品、合掌赞佛。闻法欢喜。<b><span style='color:teal'>作礼而退。</span></b>楞严经十、皆大欢喜、作礼而退。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a02></a><span style='color:#333399'>般若品第二</span>（金刚经略疏、般若梵语、此云智慧。其体即实相。虽流转六趣而不损。其用即观照能昭。破一切而不留。）<span
lang=EN-US style='color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>次日、韦使君请益。</span></b>请益者、已受教而再问未尽之蕴也。○礼、请益则起。○百丈清规大众章七、凡欲请益者。先禀侍者通覆住持。<b><span style='color:teal'>师升座、告大众曰、总净心念摩诃般若波罗蜜多。</span></b>摩诃般若波罗蜜多、旧称摩诃般若波罗蜜。○智度论十八、摩诃秦言大、般若言慧。波罗蜜言到彼岸。<b><span style='color:teal'>复云、善知识、</span></b>善知识者、谓能了悟一切、知识高出庸众者。○华严经、善知识者、是我师传。<b><span style='color:teal'>菩提般若之智。世人本自有之、</span></b>清凉澄观国师云、般若非心外新生、智性乃本来具足。<b><span style='color:teal'>只缘心迷、</span></b>心迷、一念不觉也。<b><span style='color:teal'>不能自悟。须假大善知识、</span></b>大善知识、伟大之善智识也。善知识如言善友、知识我能知彼之义。<b><span style='color:teal'>示导见性。</span></b>示导有三种。一神变示导、二记说示导、三教诫示导、见般若经四百六十九。○虽自证自悟。不假师示、争得见性。<b><span style='color:teal'>当知愚人智人、佛性本无差别。</span></b>六祖金刚经注、凡夫不见自性、妄识分别、自生高下。诸佛自高、众生自下。菩萨了悟人法二空。上至诸佛、下至蝼蚁、皆有佛性。无所分别。故一切法皆平等。岂有高下也。又云、人人具足。个个圆成。本来是佛。与佛无异。<b><span style='color:teal'>只缘迷悟不同、</span></b>六祖金刚经注、迷则佛是众生、悟则众生是佛。○唐释慧海云、佛是是作。迷人向文字中求。悟人向心而觉。迷人修因待果。悟人了心无相。迷人执物守我为已。悟人般若应用见前。愚人执空执有生滞。智人见性了相灵通。干慧辩者口疲。大智体了心泰。菩萨触物斯照。声闻怕境昧心。悟者日用无生。迷人见前隔佛。<b><span style='color:teal'>所以有愚有智。吾今为说摩诃般若波罗蜜法、使汝等各得智慧。志心谛听。</span></b>志心、专心一意也。○谛听、倾听也。○白居易、凝视谛听殊不足。○梵纲经心地品、是诸佛子谛听。注、将欲为说、诫劝时众。谛者审也。摄耳聆音、发生闻慧。<b><span style='color:teal'>吾为汝说。善知识、世人终日口念般若、</span></b>六祖金刚经注云、祗为世人、性无坚固、口虽诵经、光明不生。外诵内行、光明齐等。内无坚固、定慧即亡。口诵心行、定慧均等。<b><span style='color:teal'>不识自性般若、犹如说食不饱。</span></b>楞严经、虽有多闻、若不修行、与不闻等。如人说食、终不能饱。○华严偈、于法不修行。多闻亦如是、如人设美膳、自饿而不食。<b><span style='color:teal'>口但说空、</span></b>因缘所生之法。究竟无体、故云空。○大智度论五、有人言观五阴无我、无我所、是名为空。又二十、一切诸法从因缘生、无有自性。无自性、故空。空故诸见灭。又四十六、须菩提、菩萨摩诃萨摩诃衍、所谓内空、外空、内外空、空空、大空、第一义空、有为空、无为空、毕竟空、无始空、散空、性空、自相空、诸法空、不可得空、无法空、有法空、无法有法空。又三十五、般若波罗蜜中皆空、如十八空义中说。○口但说空者、口说而心不行也。<b><span style='color:teal'>万劫不得见性。</span></b>世界一成一毁曰一劫。万劫、犹言万世。极言其时间之长也。<b><span style='color:teal'>终无有益。善知识、摩诃般若波罗蜜是梵语、</span></b>天竺之言语、从梵天禀承故、名曰梵语。○西域记二、详其文字。梵天所制原始垂则、四十七言也。乃至因地随人、微有改变。语其大较、未异本源。而中印度特为详正。辞调和雅。与天同音。○四教集解中、劫初之时。梵天下生、身有光明。是故天竺言语书等、皆承于梵、故云梵语。<b><span style='color:teal'>此言大智慧到彼岸。</span></b>大智慧、广大之智慧、能通达一切之事理者。详大智度论十八。○彼岸、经中以譬涅成佛之所也。○思益经一、世尊、谁住彼岸。佛言、能知诸道平等者。<b><span style='color:teal'>此须心行、</span></b>心中念念不忘、即是心行。○龙树云、佛法以心为本。以身口为末。<b><span style='color:teal'>不在口念。口念心不行、如幻如化、</span></b>摩诃般若经十喻、解了诸法如幻、如焰、如水中月、如虚空、如响、如犍闼婆城、如梦、如影、如镜中像、如化。○西俗多工伎。以种种之法、现出象马人物等、使人实如闻见。以故名幻。幻事虽如实见闻。实无有也。以譬一切诸法之无实。○智度论六、一切诸行如幻、欺诳小儿、属因缘、不自在、不久住、是故说诸菩萨知诸法如幻。○以神仙之通力、天龙之业力、或禁咒禅定等、使种种之物、变化现出、故名化。此化物化事、空而无实也。以譬一切诸法之实无性。○智度论六、是变化复有四种。欲界药草宝物幻术能变化诸物。诸神通人力、故能变化诸物。天龙鬼神等得生报力、故能变化诸物。色界生报修定力、故能变化诸物。如化人无生老病死、无苦无乐、亦异于人生。以是故空无实。一切诸法亦如是。皆无生住灭。以是故说诸法如化。<b><span style='color:teal'>如露如电。</span></b>金刚经、一切有为法。如梦幻泡影。如露亦如电。应作如是观。○隋嘉祥大师疏曰、露喻、露少时住、身亦尔。电喻、才现即灭、现在法亦尔。<b><span style='color:teal'>口念心行、则心口相应。</span></b>相应、契合之义也。净土论注上、相应者、譬如函盖相称也。<b><span style='color:teal'>本性是佛、离性无别佛。</span></b>顿悟入道要门论下、僧问、何者是佛。师曰、离心之外、即无有佛。○达磨血脉论、一切时中。一切处所。皆是汝本心。皆是汝本佛。○楞伽经、心外见法为外道。若悟自心、即是涅。离生死故。<b><span style='color:teal'>何名摩诃。摩诃是大、心量广大、</span></b>楞伽经三、观诸有为法、离攀缘所缘、无心之心量、我说为心量。<b><span style='color:teal'>犹如虚空、</span></b>六祖金刚经注曰、佛与众生、唯止一心、更无差别。此心无始以来、无形无相、不曾生、不曾灭、当下便是、动念则乖。犹如虚空、无有边际。○起信论、心体离念。离念相者。等虚空界。无所不遍、法界一相。<b><span style='color:teal'>无有边畔、亦无方圆大小、亦非青黄赤白、亦无上下长短、亦无嗔无喜、</span></b>嗔、音震、恨也。<b><span style='color:teal'>无是无非、无善无恶、无有头尾。诸佛刹土、</span></b>刹、梵语差多罗之讹略、译曰土田。梵汉双举、故云刹土。<b><span style='color:teal'>尽同虚空。</span></b>顿悟入道要门论上、问其心似何物。答、其心不青不黄不赤不白、不长不短、不去不来、非垢非净、不生不灭。湛然常寂。此是本心形相也。亦是本身。本身者、即佛身也。○传心法要上、本来清净皎皎地、无方圆、无大小、无长短等相、无漏无为、无迷无悟、了了见、无一物、亦无人、亦无物、大千沙界海中沤、一切圣贤如电拂、一切不如心真实。<b><span style='color:teal'>世人妙性本空、</span></b>虚与空皆为无之别称。虚无形质。空无挂碍。○诸法本来性空、非今始不有也。故名性空。○无量寿经下、净慧知本空。<b><span style='color:teal'>无有一法可得。</span></b>黄檗传心法要上、此心即是佛、更无别佛。亦无别心。此心明净、犹如虚空、无一点相貌。举心动念、即乖法体、即为著相。无始以来无著相佛。修六度万行、欲求成佛、即是次第。无始已来无次第佛。但悟一心、更无少法可得、此即真佛。佛与众生一心无异、犹如虚空、无杂无坏。如大日轮、照四天下。日升之时、明遍天下、虚空不曾明。日没之时、暗遍天下、虚空不曾暗。明暗之境、自相陵夺。虚空之性、廓然不变。佛及众生、心亦如此。若观佛作清净光明解脱之相、观众生作垢浊暗昧生死之相、作此解者、历河沙劫终不得菩提、为著相故。唯此一心、更无微尘许法可得。即心是佛。如今学道人、不悟此心体、便于心上生心、向外求佛。著相修行、皆是恶法、非菩提道。供养十方诸佛、不如供养一个无心道人。何故。无心者无一切心也。<b><span style='color:teal'>自性真空、</span></b>真空者、对于非有之有为妙有、而云非空之空为真空、是大乘至极之真空也。<b><span style='color:teal'>亦复如是。</span></b>资持记上之一、如是者、指示之辞。<b><span style='color:teal'>善知识、莫闻吾说空便即著空。</span></b>著、执著也。<b><span style='color:teal'>第一莫著空。若空心静坐、</span></b>六祖金刚经注、见性之人、自当穷究此理。若人空心静坐、百无所思、以为究竟。即著空相、断灭诸法。<b><span style='color:teal'>即著无记空。</span></b>无记为三性之一。○唯识论五、于善不善。不可记别。故名无记。○百法问答钞三、无记性、于善不善、益损事中、无殊胜力用可记别。故名无记也。○永嘉禅师云、无记者、虽不缘善恶等事、然俱非真心、但是昏住。<b><span style='color:teal'>善知识、世界虚空、</span></b>世界者、凡诸有情所依止之国土也。○楞严经四、世为迁流。界为方位。汝今当知。东西南北、东南西北、上下为界。过去现在未来为世。<b><span style='color:teal'>能含万物色像、</span></b>色者、体色。像者、形态。<b><span style='color:teal'>日月星宿、</span></b>日为恒星之一。月为卫星之一。星宿、天空之列星也。亦谓之星座。<b><span style='color:teal'>山河大地、</span></b>大地犹言全地也。○温子升文、大地亡于积水。<b><span style='color:teal'>泉源溪涧、</span></b>泉源、小水之源。○溪、山渎之无所通者。○涧、山夹水也。<b><span style='color:teal'>草木丛林、</span></b>丛、音诵、徂红切。丛林、大木丛生处也。<b><span style='color:teal'>恶人善人、恶法善法、</span></b>五戒十善者、世间之善法也。三学六度者、出世间之善法也。浅深虽异、皆顺于理而益己之法名善法。不顺于理而害人之法名恶法。<b><span style='color:teal'>天堂地狱、</span></b>天堂者、天上之宫殿也。○佛遗教经、不知是者、虽处天堂、亦不称意。○法华文句四、地狱此方语、胡称泥犁者、秦云无有、无有喜乐、无气味、无观无利、故云无有。○地狱有八大地狱、八寒地狱、十六游增地狱、十六小地狱、十八地狱、一百三十六地狱之别。<b><span style='color:teal'>一切大海、</span></b>据华严经疏四十四、大海有十相。一、次第渐深。二、不受死尸。三、余水入失本名。四、普同一味。五、无量珍宝。六、无能至底。七、广大无量。八、大身所居。九、潮不过限。十、普受大雨。<b><span style='color:teal'>须弥诸山、</span></b>须弥山名、一小世界之中心也。译为妙高、妙光、安明、善积、善高。凡器世界之最下为风轮、最上为水轮、其上为金轮。即地轮。地轮上有九山八海。即持双、持轴、担木、善见、马耳、象鼻、持边。须弥山之八山八海、有铁围山、其中心之山、即须弥山也。○注维摩经一、肇曰、须弥山、天帝释所住金刚山也。秦言妙高。处大海之中。水上方高三百三十六万里。<b><span style='color:teal'>总在空中。世人性空、</span></b>大智度论三十一、性空者、诸法性常空。假来相续故、似若不空。譬如水性自冷、假火故热。止火停久、水则还冷。诸法性亦如是。未生时空无所有、如水性常冷。诸法众缘和合故有、如水得火成热。又云、性空有二种。一者于十二入中无我无我所。是声闻论中说。摩诃衍法说、十二入我我所无故空。十二入性无故空。复次、若无我无我所、自然得法空。以人著我及我所故。佛但说无我无我所。如是应当知一切法空。若我我所法尚不著、何况余法。以是故众生空法空终归一义、是名性空。又三十六、性空者、一切诸法性、本末常自空。何况现在。因缘常空、何况果报。又云、空者性自空、不从因缘生。若从因缘生、则不名性空。又四十六、何等为性空。一切法性、若有为法性、若无为法性、是性非声闻辟支佛作。非佛所作。亦非余人所作。是性性空、非常非灭故。何以故。性自尔、是名性空。<b><span style='color:teal'>亦复如是。善知识、自性能含万法是大。万法在诸人性中、若见一切人恶之与善尽皆不取不舍、亦不染著、心如虚空、名之为大。故曰摩诃。善知识、迷人口说。智者心行。又有迷人、空心静坐、百无所思、自称为大。此一辈人、不可与语。为邪见故。</span></b>案此邪见、非指五见中拨无因果之邪见。乃谓谬妄不合于道之邪见耳。何也、以其著于无记空也。善知识、心量广大。此心量、指如来真证之心量言。离一切之所缘能缘、住于无心者是也。○楞伽经三之一、观诸有为法、离攀缘所缘。无心之心量、我说为心量。离一切诸见、及离想无想。无得亦无生、我说为心量。非性非非性、性非性悉离。谓彼心解脱、我说为心量。如如与空际、涅及法界。种种意生身、我说为心量。<b><span style='color:teal'>遍周法界。</span></b>遍周法界与周遍法界同。○法之所在名法界。○往生要集上、周遍法界。拔苦众生。<b><span style='color:teal'>用即了了分明。</span></b>了了、了然之义、谓晓解也。○后汉书、小而了了、大未必奇。○南史、彭城王义康、于尚书中觅了了令史。○心体廓然大公、物来顺应。则过化存神、而上下与天地同流矣。庄子曰、至人之用心若镜、不将不迎、应而不藏也。<b><span style='color:teal'>应用便知一切。</span></b>即易系辞感而遂通天下故也。亦即庄子得其环中以应无穷也。<b><span style='color:teal'>一切即一、一即一切、</span></b>三祖信心铭云、一即一切、一切即一、但能如是、何虑不毕。见指月录四。○笔削记一、一即一切。一切即一。一入一切。一切入一。互为主伴。○传心法要下、若能了知心外无境、境外无心。心境无二、一切即一心、心即一切、更无挂碍。又曰、一即一切、一切即一、诸佛圆通、更无增减。流入六道、处处皆圆。万类之中、个个是佛。譬如一团水银、分散诸处、颗颗皆圆。若不分时、只是一块。此一即一切、一切即一。种种形貌、喻如屋舍。舍驴屋入人屋。舍人身至天身。乃至声闻缘觉菩萨佛屋、皆是汝取舍处。所以有别。本源之性、何得有别。○永嘉禅师云、一性圆通一切性。一法遍含一切法。一月普现一切水。一切水月一月摄。诸佛法身入我性。我性同共如来合。○一与一切融、即其体为无碍也。华严经第九初发心菩萨功德品云、一切中知一、一中知一切。是为佛教中最究极之说。盖以万有之法、在真如法界中、虽现种种之差别相、而其本体中则无丝毫之差别。种种之法、悉为绝对、而与一切法F融时、知其一、即知一切。如尝海水一滴、即能知一切大海水之咸味也。此妙旨在华严天台两家发挥最多。即约观法而为一空一切空、一假一切假、一中一切中之说。以一心三观、示一境三谛之圆理。约观境而传一心一切心、一阴一切阴、一境一切境等之幽意。更于诸法上说一尘一切尘、一法一切法、一界一切界、一国土一切国土、一相一切相、一色一切色、一毛孔一切毛孔、一众生一切众生、一身一切身、一人一切人、一字一切字、一识一切识等。或约修证迷悟等、使明一断一切断、一行一切行、一位一切位、一障一切障、一修一切修、一证一切证、一显一切显、一欲一切欲、一魔一切魔、一佛一切佛、一入一切入、一成一切成、一智一切智、一理一切理、一究竟一切究竟、一门一切门、一种一切种、一受一切受等。又约破立权实而为一破一切破、一立一切立、一权一切权、一实一切实等到之解释也。<b><span style='color:teal'>去来自由、心体无滞、即是般若。善知识、一切般若智、皆从自性而生、不从外入、莫错用意、名为真性自用。</span></b>不妄名真、不变名性。是吾人本具之心体也。○楞严经一、前尘虚妄相想、惑汝真性。<b><span style='color:teal'>一真一切真。</span></b>真者、离虚妄之义、所谓真如。○三藏法数四、无二日一。不妄曰真。<b><span style='color:teal'>心量大事、</span></b>大事者、总言转迷开悟。即法华所谓佛知见。涅所谓佛性。无量寿经所谓往生极乐也。○天台仁王经疏上、大事因缘、为兹出世、显令众生、开示悟入佛之知见。法华以佛知见为大事。涅以佛性为大事。维摩思益以不思议为大事。华严以法界为大事。今此般若、以成佛因果为大事。名字虽别、其义一也。<b><span style='color:teal'>不行小道。</span></b>小道、指空心静坐等。<b><span style='color:teal'>口莫终日说空、心中不修此行。恰似凡人</span></b>恰、适当之辞。凡者轻微之称。庸也。凡人即平常之细民也。<b><span style='color:teal'>自称国王、</span></b>国王、前世持十善戒、今生得其果报、得诸天之保护者。又名天子。○金光明王经三、因集业故、生于人中。王领国土、故称人王。处在胎中、诸天守护、或先守护、然后入胎、虽在人中、生为人王、以天护故、复称天子。<b><span style='color:teal'>终不可得。非吾弟子。善知识、何名般若。般若者、唐言智慧也。</span></b>唐时威振四海、兵力及于外国。故外人多称中国为唐。唐言、即中国言也。○大乘义章九、照见名知。解了称慧。此二各别。知世谛者、名之为智。照第一义者、说以为慧。通则义齐。<b><span style='color:teal'>一切处所、一切时中、念念不愚、常行智慧、即是般若行。一念</span></b>一念者、时刻之极短促者也。○林子坛经讯释、或问何以谓之一念也。林子曰、夫所谓一念者。盖谓一切处所、一切时中、念念如此、而无复有他念也。犹言心心如此、而无复有他心也。故心心念念、自忏前愆。心心念念、自悔后过。心心念念、去假归真。心心念念、离假离真。心心念念、弃邪归正。心心念念、无邪无正。心心念念、见性以为功。心心念念、平等以为德。心心念念、内心谶下以为功。心心念念、外行于礼以为德。心心念念、敬上念下、矜恤孤贫。心心念念。和光接物、通达夫碍。凡若此类、是皆一念大旨也。<b><span style='color:teal'>愚即般若绝。</span></b>愚、蒙昧也。绝、灭也。<b><span style='color:teal'>一念智即般若生。世人愚迷、不见般若。口说般若、心中常愚。常自言我修般若、念念说空、不识真空。</span></b>禅源诸诠上、龙树提婆等菩萨。依破相教、广说空义、破执有、令洞然解于真空。真空者、是不违有之空也。<b><span style='color:teal'>般若无形相、</span></b>智度论十八、已知般若体相是无相无得法。<b><span style='color:teal'>智慧心即是。若作如是解、即名般若智。何名波罗蜜。此是西国语。</span></b>西国、总指则指支那以西之诸国、别指则指印度。<b><span style='color:teal'>唐言到彼岸。</span></b>智度论十二、波罗秦言彼岸、蜜秦言到。若能直进不退、成办佛道、名到彼岸。复次、于事成办、亦称到彼岸。天竺俗法、凡造事成办、皆言到彼岸。<b><span style='color:teal'>解义离生灭。</span></b>若以波罗蜜之意义解之、则为离生灭。<b><span style='color:teal'>著境生灭起、如水有波浪、即名为此岸。离境无生灭、如水常通流、即名为彼岸、故号波罗蜜。</span></b>六祖金刚经注序云、何名波罗蜜、唐言到彼岸。到彼岸者、离生灭义。只缘世人性无坚固、于一切法上、有生来相、流浪诸趣、未到真如之地、并是此岸。要具大智慧、于一切法圆满、离生灭相、即是到彼岸。亦云心迷则此岸、心悟则彼岸。心邪则此岸、心正则彼岸。口说心行、即是法身、有波罗蜜。口说心不行、即无波罗蜜也。<b><span style='color:teal'>善知识、迷人口念、当念之时、有妄有非。</span></b>妄、不当于实也。○大乘义章五末、谬执不真、名之为妄。○非、不是也。恶也。<b><span style='color:teal'>念念若行、是名真性。悟此法者、是般若法。修此行者、是般若行。不修即凡。一念修行、自身等佛。善知识、凡夫即佛。</span></b>血脉论、若识得施为运动灵觉之性。即诸佛心。前佛后佛、只言传心。更无别法。若识此法。凡夫一字不知、亦是佛。<b><span style='color:teal'>烦恼即菩提。</span></b>唯识述记一本、烦是扰义、恼是乱义。扰乱有情、故名烦恼。○智度论七、烦恼者、能令心烦、能作恼故、名为烦恼。又四十四、菩提秦言无上智慧。<b><span style='color:teal'>前念迷即凡夫。后念悟即佛。前念著境即烦恼。后念离境即菩提。善知识、摩诃般若波罗蜜最尊最上最第一、无住无往亦无来、三世诸佛从中出。</span></b>三世、过去世、现在世、未来世也。诸佛、一切佛也。○三世诸佛、为出现于三世之一切佛也。○法华经方便品、三世诸佛、说法之仪式。○观无量寿经、三世诸佛、净业正因。<b><span style='color:teal'>当用大智慧打破五蕴烦恼尘劳。</span></b>五蕴、旧译作五阴。蕴、积集之义。五蕴者、一曰色蕴、二曰受蕴、三曰想蕴、四曰行蕴、五曰识蕴。○增阿含经二十七、色如聚沫、受如浮泡、想如野马、行如芭蕉、识如幻法。○尘劳者、维摩慧远疏曰、烦恼坌污、名之为尘。彼能劳乱、说以为劳、○圆觉疏钞、经云、尘劳者、尘是六尘、劳谓劳倦、由尘成劳。故云尘劳。<b><span style='color:teal'>如此修行、定成佛道。</span></b>佛道、无上菩提之道也。○大乘义章十八、菩提胡语、此翻为道。果德圆通、名之为道。又菩提偏在果、故证成佛道、名得佛道。<b><span style='color:teal'>变三毒为戒定慧。</span></b>三素毒者、一贪毒、引取之贪心、以迷心而对于一切顺情之境、引取不厌者。二嗔毒、恚忿之嗔心、以迷心而对于一心违情之境、起忿怒者。三痴毒、迷暗之痴心、心性暗钝、迷于事理之法者是也、亦名无明。○防身之恶曰戒、使散乱之心静曰定、去惑证理曰慧。○名义集四、防非止恶曰戒。息虑静缘曰定。破恶证真曰慧。○三藏法数九、如来立教。其法有三。一曰戒律、二曰禅定、三曰智慧。然非戒无以生定。非定无以生慧。三法相资、不可缺。○破相论、三聚净戒者。即制三毒心也。制三毒。成无量善法聚。聚者、会也。无量善法。普会于心。故名三聚净戒。问如经所说、三聚净戒者。誓断一切恶。誓修一切善。誓度一切众生。今唯言制三毒心。岂不文义有乖也。答佛所说。是真实语也。菩萨于过去因中修行时。为对三毒发三誓愿。誓持一切净戒、对贪毒。誓断一切恶、常修一切善、对嗔毒。誓度一切众生、故常修慧、对痴毒。由持如是戒定慧三种净法。故能超彼三毒、成一佛道也。誓断一切恶、（摄律仪、戒也。）誓修一切善、（摄善法、定也。）誓度一切众生、（饶益有情、慧也。）以上三聚净戒也。<b><span style='color:teal'>善知识、我此法门、</span></b>注维摩经八、肇曰、言为世则谓之法。众圣所由谓之门。<b><span style='color:teal'>从一般若生八万四千智慧。</span></b>西天之法、凡显物之多、常举八万四千之数。略名八万四。如般舟赞、门门不同八万四。○法华经药王品、火灭已后、收拾舍利、作八万四千宝瓶、以起八万四千塔。胜N经、广大义者、则是无量、得一切佛法、摄八万四千法门。智度论、般若波罗蜜、能除八万四千病根本。止观一、一一尘有八万四千尘劳。又法华经见宝塔品、持八万四千法藏十二部经为人演说。又妙音菩萨品、与妙音菩萨俱来者、八万四千人。又云、与八万四千菩萨围绕。又云、是八万四千菩萨、得现一切色身三昧。又智度论二、八万四千官属、亦各得道。则不数枚举也。<b><span style='color:teal'>何以故、为世人有八万四千尘劳。</span></b>八万四千尘劳、犹言八万四千烦恼也。尘劳即烦恼之异称。可以污吾人之真性者。○止观一、一一尘有八万四千尘劳。○破相论、无明之心。虽有八万四千烦恼情欲、及恒河沙众恶、皆由三毒以为根本。此三毒心、自能具足一切诸恶。犹如大树、根虽是一、所生枝叶、其数无边。彼三毒根。一一根中生诸恶业。百千万亿倍过于前、不可为喻。<b><span style='color:teal'>若无尘劳、智慧常现、不离自性。悟此法者、即是无念。</span></b>无念、无妄念也。即正念之异名。○三慧经、问曰、何等能知一万事毕。报曰、一者谓无意无念、万事自毕。意有间念、万事皆失。○古德云、无念者、心体灵知、湛寂不动、如镜鉴像、如灯显物。其像之妍丑、物之纤洪、而镜与灯不知也。虽曰不知、未尝毫发少隐也。其照体本空而能显物、曾何念虑于其间哉。所谓繁兴大用、举必全真。我常于见闻知觉之顷欲觅念相、如毫发许、了不可得、而曰无念。非不念也。无念之念、生无生相、住无住相、异无异相、灭无灭相。非思虑计度所知。惟洞彻法源者、颇测其仿佛。未易与缠情缚识者语也。<b><span style='color:teal'>无忆无著、</span></b>无著、不执著于事物之念之谓也。<b><span style='color:teal'>不起诳妄、用自真如性、以智慧观照、</span></b>以智慧照见事理也。○法藏心经疏、观照、能观妙慧。○六祖金刚经口诀、但以自己性智慧、照破诸妄。则晓然自见。<b><span style='color:teal'>于一切法、</span></b>智度论二、一切法、略说有三种。一者有为法、二者无为法、三者不可说法。此三已摄一切法。○楞伽经、佛告大慧、一切法者、谓善、不善、无记、有为、无为、世间、出世间、有罪、无罪、有漏、无漏、受、不受。<b><span style='color:teal'>不取不舍、</span></b>楞伽经、譬如恒沙、一切鱼鳖轮收、魔罗师子象马人兽践踏、沙不念言彼恼乱我、而生妄想。自性清净、无诸垢污。如来应供等正觉、自觉圣智恒沙、大力神通自在等沙、一切外道诸人兽等一切恼乱、如来不念面生妄想。如来寂然、无有念想。如来本愿、以三昧乐安众生故、无有恼乱。犹如恒沙、等无有异。又断念恚故。<b><span style='color:teal'>即是见性成佛道。善知识、若欲入甚深法界</span></b>法之幽妙者名深、深之极者名甚。○探玄记十一、超情曰深、深极曰甚。○光明文句、彻到三谛。故言甚深。○清凉观经疏。一真法界。谓寂寥虚旷冲深包博。该括万有。即是一心。<b><span style='color:teal'>及般若三昧者、</span></b>大乘义章二、以心合法、离邪乱。故曰三昧。○玄应音义三、三昧、正言三摩地。译云等持。等者、正也。正持心也。持谓持诸功德也。或云正定、谓住缘一境、离诸邪乱也。○大智度论四十三、般若不异三昧。三昧不异般若。般若不异菩萨三昧。菩萨三昧不异般若。般若三昧即是菩萨。菩萨即是般若三昧。又一百卷、散乱心中、但有智慧、不名三昧。今从师闻已、一心思惟、名为三昧。摄心不散、智慧变成三昧。○翻译名义集、三昧此云调直定。又云正定。又云正受。○远法师云、夫称三昧者何。专思寂想之谓也。思专则志一不分。想寂则气虚神朗。气虚则智恬湛照。神朗则无幽不彻。<b><span style='color:teal'>须修般若行、持诵金刚般若经、</span></b>持诵者、受持或读诵经典或真言也。○金刚般若经、为大般若经第二处第九会五百七十七卷、具名金刚般若波罗蜜经。有三译本、一秦之罗什译、一元魏之菩提流支译、一陈之真谛译、各一卷。又有三译、隋之达磨崛多、唐之义净、及唐之玄奘。合为六译。<b><span style='color:teal'>即得见性。</span></b>六祖金刚经自序、金在山中、山不知是宝。宝亦不知是山。何以故、为无性故。人则有性、取其宝用。得遇金师、錾凿山破、取矿烹炼、遂成精金。随意使用、得象贫苦。四大身中、佛性亦尔。身喻世界。人我喻山。烦恼喻矿。佛性喻金。智慧喻工匠。精进猛勇喻錾凿。身世界中、有人我山。人我山中、有烦恼矿。烦恼矿中、有佛性宝。佛性宝中、有智慧工匠。用智慧工匠、凿破人我山、见烦恼矿、以觉悟火烹炼、见自金刚佛性了然明净。<b><span style='color:teal'>当知此经功德、</span></b>胜N经宝窟上本、恶尽言功、善满曰德。又德者得也。修功所得、故名功德也。<b><span style='color:teal'>无量无边。经中分明赞叹、莫能具说。</span></b>金刚般若波罗蜜经云、须菩提、一切诸佛及诸佛阿耨多罗三藐三菩提法、皆从此经出。又云、若善男子善女人于此经中、乃至受持四句偈等、为他人说。而此福德、胜前福德。（前福德、指以七宝满恒河沙数三千大千世界以用布施也、）又云、若复有人、得闻是经、信心清净、则生实相。当知是人、成就第一希有功德。又云、若有善男子善女人能于此经受持读诵、即为如来以佛智慧悉知是人悉见是人、皆得成就无量无边功德。又云、是经有不可思议不可称量无边功德。又云、或善男子善女人、于后末世、有受持读诵此经、所得功德、我若具说者、或有人闻、心即狂乱、狐疑不信。须菩提、当知是经义不可思议、果报亦不可思议。案此即经中赞叹之明文也。○具说一一详述也。<b><span style='color:teal'>此法门是最上乘。</span></b>最上乘、至极之教法也。诸宗各名其宗义。○法华经授记品、诸菩萨智慧坚固。了达三界。求最上乘。○金刚经、如来为发大乘者说、为发最上乘者说。圭峰注曰、最上乘者、一佛乘也。○最上乘者、不见垢法可厌。不见净法可求。不见众生可度。不见涅可证。不作度众生心。不作不度众生心。是名最上乘。○六祖金刚经注、不见垢秽可厌、不见清净可求。无遣可遣、亦不言无遣。无住不住、亦不言无住。心量广大、廓若太虚、无有边际。即是最上乘诸佛地位也。<b><span style='color:teal'>为大智人说。</span></b>大智人、为有广大之智慧、通达一切事理之人也。○维摩经佛国品慧远疏、言大智者、是佛智也。佛慧深广、故名大智。<b><span style='color:teal'>为上根人说。</span></b>上根人者、眼等诸根上利之人也。○止观一之一、为上根性说圆满修多罗、二乘如哑如聋。<b><span style='color:teal'>小根小智人闻、</span></b>小根人者、其根性只可受小乘教之人也。○唯识述记一本、令小根等渐登圣位。○闻、闻之也。<b><span style='color:teal'>心生不信。</span></b>不信者、心念不澄净、于三宝之实德不乐欲也。<b><span style='color:teal'>何以故。譬如天龙下雨于阎浮提、</span></b>天龙者、诸天与龙神、为八部众之二众。○法华经普门品、科注云、龙者是鳞虫之长。有四种。一、守天宫殿。二、兴云致雨。三、地龙、开决江河者也。四、伏藏龙、守护轮王宝藏者也。○阎浮提、新称瞻部洲。为须弥山南方大洲之名。即吾人之住处也。<b><span style='color:teal'>城邑聚落、</span></b>城、城郭也。内曰城、外曰郭。邑、都邑也。大曰都、小曰邑。○聚落、即村落也。为人所集居之处。○周礼、四县为都。四井为邑。左传、凡有宗庙先君之主曰都。无曰邑。都曰城。○聚落、通鉴纲目十云、人所聚居、故云村落、屯落、陀落。聚落。○善见律云、有市名聚落。<b><span style='color:teal'>悉皆漂流、如漂草叶。若雨大海、不增不减。</span></b>此喻上根人大智人之容量。<b><span style='color:teal'>若大乘人、</span></b>宝积经二十八、诸佛如来正真正觉所行之道、彼乘名为大乘。<b><span style='color:teal'>若最上乘人、闻说金刚经、</span></b>六祖金刚经口诀、大般若经六百卷、皆如来为菩萨果人说佛性。然而其间犹有为顿渐者说。惟金刚经为发大乘者说。是故其经先说四生四相。次云凡所有相皆是虚妄。若见诸相非相、即见如来。盖显一切法、至无所住、是为真谛。故如来于此经、凡说涉有、即破之以非、直取实相、以示众生。盖恐众生不解佛所说、其心反有所住故也。如所谓佛法即非佛法之类是也。<b><span style='color:teal'>心开悟解、故知本性自有般若之智、自用智慧、常观照</span></b>以智慧照见事理曰观照。○肇论、观照般若照事照理故。○法藏心经疏、观照能观妙慧。故、不假文字。楞伽经、大慧、如来不说堕文字法。文字有无不可得故。除不堕文字。大慧、若有说言、如来说堕文字法者、此则妄说。法离文字故。是故大慧、我等诸佛及诸菩萨、不说一字、不答一字。所以者何。法离文字故。<b><span style='color:teal'>譬如雨水、不从无有、元是龙能兴致、令一切众生、一切草木、有情无情、</span></b>无情、指草木国土而言。○大论四十一、梵云仆呼善那。此云众生。谓众缘所生。○释迦谱一、众共生世。故云众生。○有情指众生。无情指草木。<b><span style='color:teal'>悉皆蒙润。百川众流、却入大海、合为一体。</span></b>法华经药草喻品、如彼大云雨。于一切草木丛林及诸药草、如其种性、具足蒙润、各得生长。○智度论五十九、譬如阎浮提阿那婆达多地四大河流、一大河有五百小川归之、俱入大海、则失其本、名为一味、无有别异。○涅无名论、天地与我同根。万物与我一体。○法界观、情与非情共一体。<b><span style='color:teal'>众生本性般若之智、亦复如是。善知识、小根之人闻此顿教、犹如草木、根性小者、若被大雨、悉皆自倒、不能增长。</span></b>大智度论十九、求佛道者、随其诸根利钝。各得其道。譬如龙王降雨。普雨天下。雨无差别。大树大草根大、故多受。小树小草根小、故小受。○案、今变通言之、故云悉皆自倒。盖示小根人不堪大受也。<b><span style='color:teal'>小根之人、亦复如是。元有般若之智、与大智人更无差别。因何闻法不自开悟。缘邪见障重、</span></b>大乘义章五本、能碍圣道、说以为障。<b><span style='color:teal'>烦恼根深。犹如大云覆盖于日、不得风吹、日光不现。</span></b>十地经曰、众生身山有金刚佛性。犹如日轮。体明圆满。广大无边。只为五阴重云所覆、如瓶内灯光、不能显现。<b><span style='color:teal'>般若之智亦无大小、为一切众生自心迷悟不同。迷心外见、修行觅佛、未悟自性、即是小根。若开悟顿教、</span></b>对渐教而言、顿者、顿极顿速之义。而说迅速成佛之教法、谓之顿教。唐释慧海曰、此顿悟门、以无念为宗。妄心不起为旨。以清净为体。以智为用。顿悟者、不离此生、即得解脱。何以知之。譬如师子儿、初生之时、即真师子。修顿悟者、亦复如是。即修之时、即入佛位。如竹春生笋、不离于春、即与母齐、等无有异。何以故、为心空故。修顿悟者、亦复如是。为顿除妄念、永绝我人、毕竟空寂、即与佛齐、等无有异。故云、即凡即圣也。修顿悟者、不离此身、即超三界。经云、不坏世间而超世间。不舍烦恼而入涅。不修顿悟者、犹如野干随逐师子。经千百劫、终不得成师子。<b><span style='color:teal'>不执外修、但于自心常起正见、</span></b>正见、为八正道之一。离诸邪倒之正观也。○胜N经、非颠倒见、是名正见。○四教仪集注中、正以不邪为义。<b><span style='color:teal'>烦恼尘劳、常不能染、即是见性。善知识、内外不住、去来自由、能除执心、</span></b>因事物而执著不离之心名执心。○广百论释、非唯空有、亦复空空、遍遣执心。<b><span style='color:teal'>通达无碍、</span></b>通达者、通于事理而不壅滞之谓也。○金刚经、若菩萨通达无我法者。如来说名真是菩萨。○往生论注下、无碍者、谓知生死即涅、如是等入不二门无碍相也。<b><span style='color:teal'>能修此行、与般若经本无差别。</span></b>般若经者、说般若波罗蜜深理经典之总名也。有大般若经、放光般若经、摩诃般若波罗蜜经、光赞经、道行般若经、佛母出世三法藏般若波罗蜜多经、佛母宝德藏般若波罗蜜经、大明度经、摩诃般若钞经、胜天王般若波罗蜜经、文殊师利所说摩诃般若波罗蜜经、文殊师利所说般若波罗蜜经、濡首菩萨无上清净分卫经、金刚般若波罗蜜经、仁王般若波罗蜜经。了义般若波罗蜜经、般若波罗蜜多心经、开觉自性般若波罗蜜多经、等。<b><span style='color:teal'>善知识、一切修多罗及诸文字、</span></b>修多罗或翻为契经。契理合机名契。贯穿法相、摄持所化、如经之于纬名经。<b><span style='color:teal'>大小二乘、</span></b>大乘与小乘也。对小机说罗汉道、名小乘。对大机说作佛之道、名大乘。又四部阿含经为小乘。法华经维摩经等为大乘也。○法华游意下、佛教虽复尘沙、今以二义往收、则事无不尽。一者赴小机、说名曰小乘。二者赴大机、说称为大乘。<b><span style='color:teal'>十二部经、</span></b>十二部经、一切经分为十二类之名也。○智度论三十三、一、修多罗。此句契经。二、o夜。译为应颂、又为重颂。三、伽陀。译为讽颂、又为孤起颂。四、尼陀那。此译因缘。五、伊帝目多。此译本事。六、^多伽。此译本生。七、阿浮达摩。新名阿毗达磨。八、阿波那陀。此译譬喻。九、优婆提舍。此译论义。十、优陀那。此译自说。十一、毗佛略。此译方广。十二、和伽罗。此译授记。以上十二部中。惟修多罗o夜与伽陀三者、为经文中体裁之上者。其余九部。不过记载其经文。从别事而立名耳。<b><span style='color:teal'>皆因人置。</span></b>随大小机、佛为施设。<b><span style='color:teal'>因智慧性、方能建立。若无世人、一切万法本自不有。</span></b>一切万法、见前。<b><span style='color:teal'>故知万法本自人兴。一切经书、因人说有。缘其人中有愚有智。愚为小人、智为大人。愚者问于智人、智者与愚人说法。愚人忽然悟解心开、即与智人无别。善知识、不悟即佛是众生。一念悟时、众生是佛。故知万法尽在自心。何不从自心中、顿见真如本性。</span></b>唯识论二、真、谓真实。显非虚妄。如、谓如常。表无变易。谓此真实、于一切法、常如其性、故曰真如。○大乘止观、此心即自性清净心。又名真如、亦名佛性、亦名法身、亦名如来藏、亦名法界、亦名法性。○华严回向品云、真如照明为性。<b><span style='color:teal'>菩萨戒经云、</span></b>姚秦罗什、于梵纲经中最后译出之菩萨心地戒品第十、为二卷。题曰梵纲经卢遮那佛说菩萨心地戒品第十。后于此下卷之中、偈颂已后。所说之戒相、别录为一卷、以便持诵。台祖智者名之为菩萨戒经。<b><span style='color:teal'>我本元自性清净。</span></b>我者、常住于已身之一主宰也。○唯识论、我为主宰。○自性清净、即自性清净心也。吾人本有之心、自性清净、离一切之妄染者是。<b><span style='color:teal'>若识自心见性、</span></b>传心法要上、真心无相、不来不去。生时性亦不来。死时性亦不去。湛然圆寂、心境一如。但能如是直下顿了、不为三世所拘系便是出世人也。○案、出世人即识自心见性之人。<b><span style='color:teal'>皆成佛道。</span></b>普照禅师修心诀云、不识自心是真佛、不识自性是真法。欲求法而远推诸圣、欲求佛而不观已心。若言心外有佛、性外有法、坚执此情、欲求佛道者、纵经尘劫、烧身炼臂、敲骨出髓、刺血写经、长坐不卧、一食卯齐、乃至转读一大藏教、修种种苦行、如蒸沙作饭、只益自劳尔。但识自心、恒沙法门、无量妙义、不求而得。故世尊云、普观一切众生、具有如来智慧德相。又云、一切众生、种种幻化、皆生如来圆觉妙心。是知离此心外。无佛可成。过去诸如来、只是明心底人。现在诸贤圣、亦是修心底人。未来修学人、当依如是法。愿诸修道之人、切莫外求。心性无染、本自圆成。但离妄缘、即如如佛。<b><span style='color:teal'>净名经云、</span></b>净名经、即维摩诘所说经之别名。<b><span style='color:teal'>即时豁然、</span></b>豁然、说文、豁达也。<b><span style='color:teal'>还得本心。</span></b>维摩经三弟子品、时维摩诘即入三昧、令此比丘、自识宿命。曾于五百佛所、殖众德本、回向阿耨多罗三藐三菩提。即时豁然、还得本心。<b><span style='color:teal'>善知识、我于忍和尚处、</span></b>忍和尚、即五祖忍大师。<b><span style='color:teal'>一闻言下便悟、</span></b>一闻、一闻法也。○宗镜录二、上上根人、一闻千悟。○案、事见上文三更付法时。<b><span style='color:teal'>顿见真如本性。是以将此教法流行、</span></b>此教法、指达磨以来以心传心之法。○释签一、弘宣教法。○流行者、如水之流行、所及者远也。○孟子、孔子曰、德之流行、速于置邮而传命。<b><span style='color:teal'>令学道者顿悟菩提、</span></b>一类有大心之众生、闻大乘行大法而直证佛果者、名为顿悟。又速疾证悟妙果者、名顿悟也。○案、此云顿悟菩提、即顿时悟得菩提之义。○菩提注见前。<b><span style='color:teal'>各自观心、自见本性。若自不悟、须觅大善知识、解最上乘法者、</span></b>心地观经三、菩提妙果不难成。真善智识实难遇。<b><span style='color:teal'>直示正路。是善知识有大因缘。</span></b>维摩经佛国品注、什曰、力强为因。力弱为缘。肇曰、前后相生、因也。现相助成、缘也。诸法要因缘相假、然后成立。○止观五下、招果为因。缘名缘由。<b><span style='color:teal'>所谓化导令得见性。</span></b>演密钞五、化谓教化。导谓示导。○法华经妙庄严王本事品、若善男子善女人、种善根故、世世得善智识。其善智识、能作佛事、示教利喜、令入阿耨多罗三藐三菩提。大王当知善智识者、是大因缘。所谓化导、令得见佛、发阿耨多罗三藐三菩提心。<b><span style='color:teal'>一切善法、因善知识能发起故。</span></b>发起、物之初起也。○注维摩经二、显维摩诘辩才殊胜、发起众会。<b><span style='color:teal'>三世诸佛、十二部经、在人性中本自具有、</span></b>华严出现品、无一众生、而不具有如来智慧。但以妄相执著、而不证得。若离妄相。一切智、自然智、无碍智、即得现前。<b><span style='color:teal'>不能自悟。</span></b>譬如人虽自具见分、不依外之光明、不辨诸色相。<b><span style='color:teal'>须求善知识、指示方见。若自悟者、不假外求。</span></b>唐释慧海云、贫道闻江西和尚道、汝自家宝藏、一切具足、使用自在、不假外求。我从此一时休去。自己财宝随身受用。可谓快活。无一法可取。无一法可舍。不见一法生灭相。不见一法去来相。遍十方界、无一微尘许不是自家财宝。<b><span style='color:teal'>若一向执谓须他善知识望得解脱者、</span></b>探玄记八、情无异念、故云一向。○剪灯新话句解二、何一向薄情如是。注一向犹言一偏也。○名义集七、肇曰纵任无碍、尘累不能抱。解脱也。<b><span style='color:teal'>无有是处。何以故。自心内有知识自悟。若起邪迷、妄念颠倒、外善知识虽有教授、</span></b>教授见前。<b><span style='color:teal'>救不可得。</span></b>不能救其邪迷颠倒。<b><span style='color:teal'>若起正真般若观照、</span></b>海水一滴、自明证据、则心遍一切、智临万境、无物不照、无理不通、是谓正真观照。<b><span style='color:teal'>一刹那间、</span></b>西域记二、时极短者、谓刹那也。○楞严经二、沉思谛观、刹那刹那、念念这间、不得停止。<b><span style='color:teal'>妄念俱灭。若识自性、一悟即至佛地。</span></b>普照禅师修心诀云、昔异见王问婆罗提尊者曰、何者是佛。尊者曰、见性是佛。王曰、师见性否。尊者曰、我见佛性。王曰、性在何处。尊者曰、性在作用。王曰、是何作用。我今不见。尊者曰、今见作用。王自不见。王曰、于我有否。尊者曰、王若作用。无有不是。王若不用。体亦难见。王曰、若当用时。几处出现。尊者曰、若出现时。当有其八。王曰、其八出现。当为我说。尊者曰、在胎曰身。处世曰人。在眼曰见。在耳曰闻。在鼻辨香。在舌谈论。在手执捉。在足运奔。遍现俱该沙界。收摄在一微尘。识者知是佛性。不识者唤作精魂。王闻、心即开悟。○四教仪、十、佛地机缘若熟。以一念相应慧、顿断残习、成佛。又、直了上无佛果可求、下无众生可化、是名为至佛地。<b><span style='color:teal'>善知识、智慧观照、内外明彻、识自本心。若识本心、即本解脱。</span></b>唐释慧海云、若自了了知心不住一切处、即名了了见本心也。亦名了了见性也。只个不住一切处心者、即是佛心。亦名解脱心。亦名菩提心。亦名无生心。亦名色性空。经云、证无生法忍是也。汝若未得如是之时、努力努力、劝加用功。功成自会。所以会者、一切处无心即是会。言无心者、无假不真也。假者、爱憎心是也。真者、无爱憎心是也。但无憎爱心、即是二性空。二性空者、自然解脱也。<b><span style='color:teal'>若得解脱、即是般若三昧。般若三昧、即是无念。</span></b>顿悟入道要门论上、无念者、一切处无心是。无一切境界。无余思求是。对诸境色、永无起动、是即无念。又曰、得无念者、六根无染故。自然得入诸佛知见。<b><span style='color:teal'>何名无念。知见一切法、心不染著、</span></b>爱欲之心、浸染外物、执著而不离、名染著。○新译仁王经中、愚夫垢识、染著虚妄、为相所缚。<b><span style='color:teal'>是为无念。用即遍一切处、亦不著一切处。但净本心、使六识</span></b>六识、眼识、耳识、鼻识、舌识、身识、意识也。对于六根之色声香味触法六境、能生见闻嗅味觉知之了别作用者是也。<b><span style='color:teal'>出六门、</span></b>眼耳鼻舌身是外五门、内有意门、共六门。<b><span style='color:teal'>于六尘中无染无杂。</span></b>六尘见前。○法华经序品、纯一无杂。○顿悟入道要门论上、喻如明鉴、鉴中虽无像、而能现万像。何以故。为鉴明故能现万像。学人为心无染故、妄念不生、我人心灭、毕竟清净。以清净故、能生无量知见。<b><span style='color:teal'>来去自由、通用无滞。即是般若三昧、自在解脱。</span></b>进退无碍名自在。又心离烦恼之系缚、通达无碍、名自在。○法华经序品、尽诸有结。心得自在。○顿悟入道要门论上、问、此顿悟门、以何为宗、以何为旨、以何为体、以何为用。答、无念为宗。妄心不起为旨。以清净为体。以智为用。问、既言无念为宗。未审无念者、无何念。答、无念者、无邪念。非无正念。云何为邪念。去何名正念。答、念有念无、即名邪念。不念有无、即名正念。念善念恶、名为邪念。不念善恶、名为正念。乃至苦、乐、生、灭、取、舍、怨、亲、憎、爱、并名邪念。不念苦乐等、即名正念。问、云何是正念。答、正念者、唯念菩提。问、菩提可得否。答、菩提不可得。问、既不可得、云何唯念菩提。答只如菩提。假立名字。实不可得。亦无前后得者。为不可得故。即无有念。只个无念。是名真念。菩提无所念。无所念者。即一切处无心、是无所念。只如上说如许种无念者。皆是随事方便。假立名字。皆同一体。无二无别。但如一切处无心、即是无念也。得无念时、自然解脱。<b><span style='color:teal'>名无念行。</span></b>海水一滴云、直了自心。无性无念。则在眼曰见。在耳曰闻。在手执捉。在脚运奔。六根门头、无障无碍。六尘堆里、无染无杂。谓之无念行。<b><span style='color:teal'>若百物不思、当令念绝、即是法缚、</span></b>圆觉经、菩萨不与法缚、不求法缚。即名边见。边见、为五见之一。（五见、一身见、二边见、三邪见、四见取见、五戒禁取见、）即或为断见、或为偏于常见一边之恶见也。<b><span style='color:teal'>善知识、悟无念法者、万法尽通。悟无念法者、见诸佛境界。悟无念法者、至佛地位。善知识、后代得吾法者、将此顿教法门、于同见同行、</span></b>同行、为三善知识之一。同心而行道者之谓也。○止观辅行、言同行者、已他互同、递相策发、人异行同、故名同行。发愿受持发愿、发起誓愿也。○阿弥陀经、应当发愿、生彼国土。○受、领受。持、忆持。以信力故受。以念力故持。为法华五种法师行之一也。○胜N宝窟上本、始则领受在心曰受。终则忆而不忘曰持。<b><span style='color:teal'>如事佛故、终身而不退者、定入圣位。</span></b>三乘圣果之位也。○华严经二十六、愿一切众生、速入圣位。<b><span style='color:teal'>然须传授从上以来默传分付、默传者</span></b>、以心传心、见性成佛。宗门之传授、在言语之外。故名默。<b><span style='color:teal'>不得匿其正法。</span></b>正法、真正之道法也。不差于理、故名正。<b><span style='color:teal'>若不同见同行、在别法中、</span></b>别法指非禅宗一派而言。<b><span style='color:teal'>不得传付、损彼前人。究竟无益。恐愚人不解、谤此法门、百劫千生、断佛种性。</span></b>佛种、生佛果之种子也。○探玄记一、菩萨所行、名为佛种。○四教集解中、种即能生、性名不改。○本业经元晓疏、种性者。种、是种类义。性、是体性义。<b><span style='color:teal'>善知识、吾有一无相颂。</span></b>绝真理之众相名无相。○大乘义章二、言无相者、释有两义。一、就理彰名。理绝众相、故名无相。二、就涅法相释。涅之法离十相、（涅经三十、色相、声相、香相、味相、触相、生住坏相、男相、女相、是名十相。）故曰无相。○大论曰、般若波罗蜜、是无相相、○按无相颂者。即心地无相之颂也。于一切相、离一切相、即是无相。<b><span style='color:teal'>各须诵取。在家出家、</span></b>在家、对出家之称。即在家而有父母妻子者。○出家、出离在家之生活、修沙门之净行者。○释氏要览上、毗婆沙论云、家者、是烦恼因缘。夫出家者、为灭垢累。故宜远离也。○维摩经弟子品、我听佛言、父母不听、不得出家。<b><span style='color:teal'>但依此修。若不自修、惟记吾言、亦无有益。听吾颂曰、</span></b>法华玄赞二、颂者、美也。歌也。颂中文字极美丽故。歌颂之故。讹略云偈。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>说通及心通。</span></b>心通即宗通也。宗通者、即自证殊相之相也。说通者、说法逗机之相也。○楞伽经三一切佛语心品、尔时大慧菩萨复白佛言。世尊、唯愿为我及诸菩萨说宗通相。若善分别宗通相者、我及诸菩萨通达是相。通达是相已。速成阿耨多罗三藐三菩提。不坠觉相及众魔外道。佛告大慧、谛听谛听。善思念之。当为汝说。大慧白佛言。唯、然、受教。佛告大慧、一切声闻缘觉菩萨、有二种通相。谓宗通及说通。大慧、宗通者、谓缘自得胜进相、远离言说文字妄相、趣无漏界自觉地自相、远离一切虚妄觉想、降伏一切外道众魔、缘自觉趣光明辉发、是名宗通相。云何说通相。谓说九部种种教法、离异不异有无等相。以巧方便、随顺众生。如应说法、今得度脱。是名说通相。大慧、汝及余菩萨、应当修学。○南巢法惠宏德禅师证道歌注、宗通者、即悟诸佛之心宗也。乃达磨大师单传直指之道。不可以智知、不可以识识、惟在当人自证自悟、到无证无悟之地。所以从上诸老递相出兴、向千圣顶□上提持者一著子、俾学者尽得单传直指之妙、方谓宗通也。然后命掌藏钥、披阅一代圣教、备知顿渐秘密不定之方、藏通别圆之味、方谓说通也。<b><span style='color:teal'>如日处虚空。</span></b>传心法要上、你但离却有无诸法、心如日轮常在虚空、光明自然、不照而照。不是省力底事。到此之时、无栖泊处即是行诸佛行。便是应无所住而生其心。○南巢法惠证道歌注云、宗说既通、定慧均等、方为圆明。<b><span style='color:teal'>唯传见性法、出世</span></b>诸佛欲济度众生。舍净土而来婆娑世界。谓之出世。即佛出现于世也。余详前注。<b><span style='color:teal'>破邪宗。</span></b>凡不以见性为宗者、曰邪宗。<b><span style='color:teal'>法即无顿渐、</span></b>顿渐、顿教与渐教也。此二者以判诸大乘教。<b><span style='color:teal'>迷悟有迟疾。只此见性门、愚人不可悉。说即虽万般、合理还归一。烦恼暗宅中、常须生慧日。</span></b>慧日者、譬喻佛之智慧、如日能照世之暗冥也。○无量寿经下、慧日照世间、清除生死云。<b><span style='color:teal'>邪来烦恼至、</span></b>烦恼至便是邪来。<b><span style='color:teal'>正来烦恼除。</span></b>烦恼除便是正来。○邪来、一念不觉。正来、正念开发。邪正二相。共是取舍之念。<b><span style='color:teal'>邪正俱不用。</span></b>海水一滴、邪正烦恼、同一性空、分别假相、妙心现影。譬如彼燃灯时、暗忽消灭。明生时、暗何处去、暗来时、明何处灭。明暗代谢之法。二相共是空中假变。而无真实相。故云邪正俱不用。<b><span style='color:teal'>清净至无余。</span></b>无念清净、至达不生灭之地。○无余、指无余涅而言。六祖金刚经注曰、无余者、真常湛寂也。法华经云、佛当为除断、令尽无有余。涅者、菩萨心无取舍、如大月轮、圆满寂静。○唯识论十、无余依涅、谓即真如出生死苦。烦恼既尽。余依亦灭。众苦永寂。故名涅。<b><span style='color:teal'>菩提本自性。</span></b>菩提本自性、性净本有菩提。非可修相。非可作相。<b><span style='color:teal'>起心即是妄。</span></b>起心者、起他希求之念、实非正念。<b><span style='color:teal'>净心在妄中、</span></b>或云、本净明心非别处。惟在众生妄心中。<b><span style='color:teal'>但正无三障。</span></b>障正道、害善心之三障也。三障者、一、烦恼障。如贪欲愚痴等之惑。二、业障。如五逆十恶之业。三、报障。如地狱饿鬼畜生等之苦报。○此句言但正则尽凡情是正心、别不见障惑所在。<b><span style='color:teal'>世人若修道、一切尽不妨。常自见己过、与道即相当。</span></b>自顾自己过愆、即与道相当。<b><span style='color:teal'>色类自有道、</span></b>刊定记四、类即流类。即胎卵等四也。○华严经、尽法界、虚空界、十方刹海、所有众生种种差别、种种生类、种种色身等。○此句言一切生类、各自俱有大道。<b><span style='color:teal'>各不相妨恼。</span></b>本具大道、故无妨亦无恼。<b><span style='color:teal'>离道别觅道、终身不见道。</span></b>道本不离人。若向别处寻道、则终身不能见道矣。<b><span style='color:teal'>波波度一生、</span></b>波波、犹言奔波也。○岑参诗、风尘奈尔何。终日独波波。○一生、犹言一世。<b><span style='color:teal'>到头还自懊。</span></b>到头、毕竟之意。懊、懊悔也。懊恼也。<b><span style='color:teal'>欲得见真道、</span></b>真道、真实之道。即无上正真道也。○瞿醯经下、我行真道、何用咒术事耶。○菩萨子经、使我今疾速成此无上正真佛道。<b><span style='color:teal'>行正即是道。</span></b>洒洒落落之境。<b><span style='color:teal'>自若无道心、</span></b>无道心者、无求佛果之心也。<b><span style='color:teal'>行不见道。若真修道人、不见世间过。</span></b>世间有二。一为有情世间、一为器世间。此指有情世间而言。为一切有情栖息之世间换言之、即人类是也。过、过失也。罪愆也。○黄檗曰、如今但学无心。顿息诸缘。莫生妄想分别。无人无我、无贪嗔、无憎爱、无胜负、但除却如许多种妄想。性自本来清净。即是修行菩提法佛等。<b><span style='color:teal'>若见他人非、自非却是左。</span></b>言若见他人有非、即是自己之非。却是计之左也。<b><span style='color:teal'>他非我不非、</span></b>意言他人之非、在于他人、而我不以为非。<b><span style='color:teal'>我非自有过。</span></b>言若以他人之非为非、即为自己之过。<b><span style='color:teal'>但自却非心、</span></b>却、止也。退也。此句言、但以自己去尽非薄他人之心也。<b><span style='color:teal'>打除烦恼破。</span></b>入道要门下曰、若无我者、逢物不生是非。是者我自是、而物非是也。非者我自非、而我非非也。即心无心、是为通达佛道。即物不起见、是名达道。逢物直达知其本源、此人慧眼开、智者任物不任己。即无取舍违顺。愚人任己不任物。即有取舍违顺。不见一物、名为见道。不行一物、名为行道。<b><span style='color:teal'>憎爱不关心、</span></b>唐释慧海曰、见一切色时、不起染著、不染著者、不起爱憎心、即名见无所见也。若得见无所见时、即名佛眼。更无别眼。若见一切色时、起爱憎者、即名有所见。有所见者、即是众生眼。更无别眼作众生眼。乃至诸根、亦复如是。<b><span style='color:teal'>长伸两脚卧。</span></b>此偈自世人若修道下至此、是祖祖相传之身脉。大须参详。○传心法要下、净名云、唯置一床、寝疾而卧、心不起也。如人卧疾、攀缘都息。妄想歇灭、即是菩提。<b><span style='color:teal'>欲拟化他人、自须有方便。</span></b>法华玄赞三、施为可则曰方、善逗机宜曰便。方是方术。便谓稳便。方便之法、名方便。○此二句言欲化他人、自己须有逗人机宜之方法。<b><span style='color:teal'>勿令彼有疑、</span></b>此句言以方便善巧施之于人、须使人实信己语之真、而无疑惑之余地。所谓打破学人之疑团、勿令摘叶寻枝也。<b><span style='color:teal'>即是自性现。</span></b>疑团既打破、即是学人之自性出现。<b><span style='color:teal'>佛法在世间、不离世间觉。</span></b>物物全真、头头现成。<b><span style='color:teal'>离世觅菩提、恰如求兔角。</span></b>愚人误兔之耳为角、此以喻物之必无也。○楞严经、无则同于龟毛兔角。○智度论一、有佛法中方广道人言、一切法不生不灭、空无所有、譬如免角龟毛常无。○同十二、又如兔角龟毛、亦但有名而无实。<b><span style='color:teal'>正见名出世、</span></b>胜N经、非颠倒见、是名正见。○华严经三十、正见牢固、离诸妄见。○超出世间而修净行谓之出世。○金刚三昧经一、令彼众生获得出世果。○智度论一、一人出世、多人蒙庆。<b><span style='color:teal'>邪见名世间。</span></b>非正见曰邪见。○注维摩经不二品、什曰、世间、三界也。<b><span style='color:teal'>邪正尽打却。</span></b>邪见正见、一齐打扫净尽也。<b><span style='color:teal'>菩提性宛然。</span></b>原人论注、宛然者分明貌、即显然可见也。<b><span style='color:teal'>此颂是顿教。</span></b>速疾顿悟而成佛果之法曰顿教。<b><span style='color:teal'>亦名大法船。</span></b>佛以渡人过生死海、到涅岸、譬如船筏、故曰法船。○付法藏传六、欲出三界生死大海。必假法船、方得度脱。<b><span style='color:teal'>迷闻经累劫。悟则刹那间。</span></b>迷闻、闻而不悟也。若了悟、则刹那成佛。○摄论六、此时长远、何日成佛。答曰、处梦谓经年、悟乃须臾顷。故虽时无量、摄在一刹那。○此颂至刹那间四句。总结上文。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师复曰、今于大梵寺说此顿教。</span></b>传灯录五、韶州剌史韦璩请于大梵寺转妙法轮。<b><span style='color:teal'>普愿法界众生言下见法成佛。时韦使君与官僚道俗、闻师所说、无不省悟。一时、作礼、皆叹善哉、何期岭南有佛出世。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a03></a><span style='color:#333399'>疑问品第三</span>（此品述韦使君疑问达磨祖无功德语与住生西方等说。○唯识枢要明五种问。一、不解故问。二、疑惑故问。三、试验故问。四、轻触故问。五、为利乐有情故问。○按今言疑问者。总兼五、别当第二也。）<span
lang=EN-US style='color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>一日、韦刺史为师设大会斋。</span></b>大会、大法会也。大会而兼吃斋、故云大会斋。○般舟赞、一一大会随人入。○斋、戒也、敬也。又、斋食也。就戒律上言、食分时非时。正午以前为正时、正午以后为非时。时则可食、非时则不可食。○大毗卢遮那经、我以佛眼普观一切众生大菩提心之正因、唯以持斋为根本。<b><span style='color:teal'>斋讫。刺史请师升座。同官僚士庶肃容再拜、问曰、弟子闻和尚说法、实不可思议。</span></b>不可思议者、言理之深妙、事之希奇、不可以心思、不可以言议也。○注维摩经一、生曰、不可思议者、凡有二种。一曰、理空。非惑情所测。二曰、神奇。非浅识所量。○金刚般若经、当知此经义不可思议。<b><span style='color:teal'>今有少疑、</span></b>少、不多之意。<b><span style='color:teal'>愿大慈悲。</span></b>大慈悲、即大慈大悲也。○观无量寿经、佛心者、大慈悲是。以无缘慈摄诸众生。<b><span style='color:teal'>特为解说。师曰、有疑即问。吾当为说。韦公曰、和尚所说、可不是达摩大师宗旨乎。</span></b>可不是、犹云岂不是。○宗旨、谓正碓之意指也。○行事钞上之一、寻讨者不识宗旨。○神僧传、佛图澄妙解深经。旁通世论。讲说之日、正标宗旨、使始末文言、照然可了。今谓人行事之目的所在曰宗旨。<b><span style='color:teal'>师曰是。公曰、弟子闻达摩初化梁武帝、</span></b>传灯录三、达磨章曰、广州刺史萧昂具主礼迎接。表闻武帝。帝览奏。遣使斋诏迎请。十月一日至金陵。帝问曰、朕即位以来、造寺写经度僧不可胜记。有何功德。师曰、并无功德。帝曰、何以无功德。师曰、此但人天小果。有漏之因。如影随形。虽有非实。帝曰、如何是真功德。答曰、净智妙圆。体自空寂。如是功德、不以世求。<b><span style='color:teal'>帝问云、朕一生造寺度僧、</span></b>朕、我也。古时上下通称之。秦始皇始作天子之自称用。<b><span style='color:teal'>布施设斋、</span></b>大乘义章十一、言布施者、以己财事分布与他、名之为布。芳夯萑恕⒛恐为施。<b><span style='color:teal'>有何功德。达摩言、实无功德。弟子未达此理、愿和尚为说。师曰、实无功德。勿疑先圣之言。武帝心邪、不知正法、造寺度僧、布施设斋、名为求福、不可将福便为功德。功德在法身中、</span></b>维摩经慧远疏、佛以一切功德法成、故名法身。○大乘义章十八、言法身者。解有二义。一显本法性、以成其身、名为法身。二、以一切诸功德法而成身、故名为法身。○唯识论十、大觉世尊。成就无上寂默法。故名大牟尼。亦名法身。无量无边力无畏等大功德法所庄严故。<b><span style='color:teal'>不在修福。师又曰、见性是功、平等是德。</span></b>无高下浅深之别名平等。平等对差别而言。宇宙本质。皆同一体。一切法、一切众生、本无差别。故曰平等。<b><span style='color:teal'>念念无滞、常见本性、真实妙用、</span></b>欲行即行。要坐即坐。不思议神力。不可说妙用。<b><span style='color:teal'>名为功德。内心谦下是功。</span></b>正法念处经一、内心思惟。随顺正法。<b><span style='color:teal'>外行于礼是德。自性建立万法是功。心体离念是德。</span></b>起信论、所言觉义者。谓心体离念。离念相者、等虚空界、无所不遍、法界一相、即是如来平等法身。依此法身。说名本觉。○法藏疏、心体离念者。离于妄念。显无不觉也。<b><span style='color:teal'>不离自性是功。应用无染是德。若觅功德法身、但依此作、是真功德。若修功德之人、心即不轻、</span></b>不轻人也。<b><span style='color:teal'>常行普敬。</span></b>普、遍也。<b><span style='color:teal'> 
    </span></b>在家之人曰俗人、出家之人曰僧。又三人以上方称僧。<b><span style='color:teal'>念阿弥陀佛、</span></b>鼓音王经、阿弥陀佛父名月上转轮圣王。其母名殊胜妙颜。子名月明。○阿弥陀佛有十三号。无量寿经上、是故无量寿佛、号无量光佛、无边光佛、无碍光佛、无对光佛、焰王光佛、清净光佛、欢喜光佛、智慧光佛、不断光佛、难思光佛、无称光佛、超日月光佛。○名义集卷一、诸佛别名篇曰、阿弥陀、清净平等觉经翻无量清净佛。<b><span style='color:teal'>愿生西方。</span></b>佛说阿弥陀经、从此西方过十万亿佛土、有佛号阿弥陀、今现在说法。<b><span style='color:teal'>请和尚说、得生彼否。愿为破疑。师言、使君善听。惠能与说。世尊在舍卫城中、</span></b>世尊、佛之尊号也。以佛具万德、为世所尊重故也。○净影大经疏、佛具众德、为世钦仰、故号世尊。○佛说十号经、天人凡圣世出世间咸皆尊重、故曰世尊。○舍卫、在中印度境。x萨罗国之都城。为别南x萨罗国。故名。<b><span style='color:teal'>说西方引化经文、</span></b>引化、引接化度也。○经文、经之文句、能诠义理者。即能诠经文所诠之义理。<b><span style='color:teal'>分明去此不远。若论相说里数、有十万八千、</span></b>十万八千、言其成数也。<b><span style='color:teal'>即身中十恶八邪。</span></b>十恶、十不善也。○法界次第上之下、十恶者。一、杀生。二、偷盗。新名不与取。三、邪淫。非自己之妻妾而行欲者。四、妄语。新名虚诳语。五、两舌。新名离间语。六、恶口。新名粗恶语。七、绮语。新名杂秽语。语含淫意者。八、念欲。九、嗔恚。十、邪见。○八邪、八正道之反对也。一、邪见。二、邪思惟。三、邪语。四、邪业。五、邪命。六、邪方便。七、邪念。八、邪定也。<b><span style='color:teal'>便是说远。说远为其下根。</span></b>下根、根性劣者、根机弱者。○涅经十四、极下根者、如来终不为转法轮。<b><span style='color:teal'>说近为其上智。人有两种、法无两般。迷悟有殊、见有迟疾。迷人念佛求生于彼。悟人自净其心。所以佛言随其心净即佛土净。</span></b>注维摩经第一佛国品云、是故宝积、若菩萨欲得净土、当净其心。随其心净、则佛土净。肇曰、众生既净。则土无秽也。<b><span style='color:teal'>使君东方人、但心净即无罪。虽西方人、心不净亦有□。</span></b>□、广韵俗愆字。过也。<b><span style='color:teal'>东方人造罪、念佛求生西方。西方人造罪、念佛求生何国。凡愚不了自性、不识身中净土、愿东愿西。悟人在处一般。</span></b>语录解义。一般、一样也。○海水一滴、能了心无碍。则南北东西。在在处处无往不通。全无别趣触向。面前寂光妙土。是谓在处一般。<b><span style='color:teal'>所以佛言随所住处恒安乐。</span></b>安乐、身安心乐也。○文句八下、身无危险故安、心无忧恼故乐。<b><span style='color:teal'>使君心地但无不善、</span></b>心者、万法之本。能生一切诸法、故名心地。○心地观经八、三界之中、以心为主。能观心者、究竟解脱。不能观者、究竟沉沦。众生之心、犹如大地。五b五果、从大地生。如是心法、生世出世、善恶五趣、有学无学、独觉菩萨、及于如来。以此因缘、三界唯心。心名为地。<b><span style='color:teal'>西方去此不遥。</span></b>圜悟禅师云、赤肉团上、人人古佛家风。毗卢顶门、处处祖师巴鼻。若也恁么、反照凝然。一段光明、非色非心、非内非外、行棒也打他不著。行喝也惊他不得。直得净裸裸、赤洒洒、是个无生法忍。不退转轮、截断两头。归家稳坐、正当恁么时。不须他处觅。只此是西方。<b><span style='color:teal'>若怀不善之心、念佛往生难到。</span></b>往生、往生西方极乐国土。○六祖言不善之人、虽念佛、难于往生。<b><span style='color:teal'>今劝善知识、先除十恶、即行十万、后除八邪、乃过八千。</span></b>莲池大师正讹集云、坛经以十恶八邪。譬十万八千。人遂谓西方极乐世界。去此十万八千。此讹也。十万八千者。五天竺国之西方也。极乐去此。盖十万亿佛刹。夫大千世界为一佛刹。十万亿刹。非人力所到。非鬼力神力天力所到。惟是念佛人。一心不乱。感应道交。到如弹指耳。岂震旦诣乎天竺。同为南瞻部之程途耶。然则六祖不知西方欤。曰、坛经是大众记录。非出祖笔。如六经四子。亦多汉儒附会。胡可尽信。不然、举近况远。理亦无碍。如在市心。以北郊喻燕京。以南郊喻白下。则借近之五天喻远之极乐。欲时人易晓耳。何碍之有。<b><span style='color:teal'>念念见性、常行平直、到如弹指、</span></b>弹指、时之名。○戒疏二下、僧o云、二十念为瞬、二十瞬为弹指。<b><span style='color:teal'>便睹弥陀。</span></b>弥陀、阿弥陀之略、如来之名也。<b><span style='color:teal'>使君但行十善、</span></b>十善者、不杀生、不偷盗、不邪淫、不妄语、不绮语、不恶口、不两舌、不贪欲、不嗔恚、不愚痴也。<b><span style='color:teal'>何须更愿往生。不断十恶之心、何佛即来迎请。若悟无生顿法、</span></b>大智度论七十三、无生忍者、乃至微细法不可得。何况大。是名无生。得是无生法、不作不起诸业行。是名得无生法忍。○唐释慧海曰、不住一切处心者、即是佛心。亦名解脱心、亦名菩提心、亦名无生心、亦名色性空。经云、证无生法忍是也、○唐释慧海曰、顿者、顿除妄念。悟者、悟无所得。<b><span style='color:teal'>见西方只在刹那。不悟念佛求生、路遥如何得达。惠能与诸人移西方于刹那间、目前便见。各愿见否。众皆顶礼云、</span></b>顶礼者、五体投于地、以吾顶礼尊者之足也。○归敬仪下、经律文中、多云头面礼足、或云顶礼佛足者、我所贵者、顶也。彼所卑者、足也。以我所尊、敬彼所卑者、礼之极也。<b><span style='color:teal'>若此处见、何须更愿往生。愿和尚慈悲、便现西方、普令得见。师言、大众、</span></b>智度论、大众者、除佛余一切圣贤也。世人自色身是城。色身、自四大五尘等之色法而成身、故名色身。○楞严经十、由汝念虑、使汝色身。<b><span style='color:teal'>眼耳鼻舌是门。外有五门、内有意门。心是地。性是王。王居心地上、性在王在、性去王无。性在身心存、性去身心坏。佛向性中作、莫向身外求。</span></b>血脉论、若知自心是佛。不应心外觅佛。佛不度佛。将心觅佛、但是外觅佛者。尽是不识自心是佛。又心王铭云、慕道真士。自观自心。知佛在内。不向外寻。<b><span style='color:teal'>自性迷即是众生。自性觉即是佛。慈悲即是观音。</span></b>诸佛菩萨、以爱念给一切众生之心、曰慈悲。○显教以观音为阿弥陀佛之弟子。密教以观音为阿弥陀佛之化身。○达摩多罗禅经下、修行者若欲广修慈心、先当系心所缘渐习令无量。灭除过恶、心不诤竞、亦无怨结。无恚清净。谓于亲中怨三种九品众生无量无数安处十方尽三分际、淳一乐行、唯除国土世界、于众生世界周普总缘成就游。行者修慈方便。先等心思惟、总缘一切众生。令心坚固灭除嗔恚而起慈心。是名总观慈无量三昧。如是总观犹为嗔恚所缚者、当于上亲修别相慈。次于中亲下亲中人怨家次第修习九品慈心、渐离嗔恚心生爱念与种种乐具。与是乐已。然后于一切众生起法饶益心、修三种慈、广大慈、极远慈、无量慈、舍除嗔碍住仁爱心。随其所应功德善根、一切佛法皆悉与之。谓与种种法乐修种种慈。先与出家乐、次与禅定正受乐、次与菩提乐、次与寂灭乐。彼修行者、本曾所更及所未更、种种乐具自得他得清净善根。乃至无上寂灭究竟无为。随其修行意所想念。无量法乐等与众生相现在前。乐想起已、一一观察、以相自证。便得决定。犹如明镜因物像现。慈三昧镜、亦因乐事种种乐相悉现在前。或时修行为嗔恚所乱、作是思惟、我从本来、由是嗔恚多所杀害。兴诸罪逆、入于恶道。于大地狱还受苦毒、或作蜂虿蜈蚣毒蛇恶龙害鬼罗刹、如是种种害毒之类、今不除灭、复见烧迫。以是方便、能止嗔恚。又复思惟、骂者受者、彼我无常、须臾不住。二俱过去。恶声已灭后起、二人无故共诤。又今二人、念念即灭、虚妄无实。谁骂谁受、何为颠倒、与空共斗。计我耳根、后虚妄颠倒烦恼业起。彼人舌根、亦复如是。因缘生灭、谁骂谁闻。修行如是思惟时、嗔恚缚解。能修慈心、离垢清净。如佛说、修慈者于四念处、能得决定修习增广。成就无量法门胜妙道果。不复退还。是则三种方便大慈。若已离欲、更修净妙离欲慈心。深心饶益、增广无量得真实果。因此功德、具足所愿究竟涅。所以者何、一切诸佛说慈为无畏。慈为一切功德之母、慈为一切功德钻燧、慈能消灭凶暴诸恶。是故修行当勤方便修离欲大慈。悲无量者、慈境界怨亲中人、悲亦如是次第修习。如佛言曰、饶益众生、说名慈心。除不饶益、说名悲心。若先于众生起饶益心、以种种乐具悉施与之。然后观众生唯见受乐、是名慈心。若先观众生受无量苦、起除不饶益心、然后见众生除不饶益。除不饶益已、受种种乐、非与乐也。是名悲心。见净相是慈、见虚空相是悲。乐行是慈、苦行是悲。是则差别。谓修行者、见诸众生凶暴诤怒残贼杀害共相逼迫无有覆护。如是见已。而起悲心为作覆护。又见众生斩截身首耳鼻肢体、苦痛无量、无能救者、修行已见、而起悲心。又修行住悲心时、见五趣众生苦痛炽然、无量烧迫、深起悲心兴救护想。如是修行悲无量善根生时无量功德相现。若见此众生、受无量苦而不起悲、是则极恶无善根人。如是大悲一切诸佛本所修习。由是究竟一切智海、行者若能具足修习、当知不久心到是处。<b><span style='color:teal'>喜舍名为势至。</span></b>喜舍、亦名净舍、净施。喜施财宝也。○势至、即大势至菩萨也。菩萨之大智、至一切处、故名。○存觉之报恩记、势至显事父母之恩厚。宝瓶之中、纳前生父母之遗骨。○法华义疏云、大势至者、所经之处、世界振动、恶道休息也。○黄檗传心法要、观音当大悲、势至当大智。○达摩多罗禅经下、喜无量者、谓修行于慈境界、以六思念等诸善功德无量佛法。及自身成就戒定智慧一切功德、饶益众生、自乐他乐、尽皆与之。见一切众生得法乐已、其心欢喜。其心欢喜、则忧戚灭。忧戚灭已、一向欣悦踊跃欢喜。念言快哉。永使安乐。于一切众生欢喜时、见有乐相轻微明净成就此相。名为喜无量三昧。如佛说修习喜等乃至识处。舍无量者、舍怨亲已等缘中品、此唯是众生、无有差别。虽慈悲喜、唯作众生行近境界近相。是故世尊说舍。种种舍各自有相。舍无量不与彼同。谓平等清净离苦乐相、舍相似相现、是名舍无量三昧。<b><span style='color:teal'>能净即释迦。</span></b>释迦、指释迦牟尼佛而言。○魏书释老志、所谓佛者、本号释迦文者。（文即牟尼之讹略）释言能仁。谓德充道备、堪济万物也。释迦前有六佛。释迦继六佛而成道。处今贤劫。文言将来有弥勒佛、方继释迦而降世。释迦即天竺迦维卫国王之子。天竺其总称、迦维别名也。初释迦于四月八日夜、从母右胁而生。既生、姿相超异者三十二种。天降嘉瑞以应之、亦三十二。其本起经说之备矣。○顿悟入道要门论上、问、维摩经云。欲得净土。当净其心。云何是净心。答、以毕竟净为净。云何是毕竟净为净。答、无净无无净、即是毕竟净。问、云何是无净无无净。答、一切处无心是净。得净之时、不得作净想。即名无净也。得无净时、亦不得作无净想。即是无无净也。<b><span style='color:teal'>平直即弥陀。</span></b>唐沙门慧海语录、法明曰、阿弥陀佛有父母及姓否。师曰、阿弥陀姓x尸迦。父名月上。母名殊胜妙颜。曰、出何教文。师曰、出陀罗尼集。○平、即平等。直、即心直。○大般若经、平等平等、无所分别。何以故。自相皆空、都无分别。因无分别、行六度梵行等无相功德。谓圆满一切相智、及余无量诸佛功德。若菩萨见乞丐及旁生、起是念云、如来是福田、我应施与、及供养恭敬。旁生等非福田故、不应施与所须资具。是菩萨起如是念者、即非菩萨。所以者何。求趣无上菩提、要净自心。福田方净。故见乞者不应作是念。应作是念、我发菩提心者。非为己利、原为尽十方遍法界、一切极苦有情之所依怙。岂以分别高下。应以平等施而摄益之。○维摩经佛国品、直心是菩萨净土。又菩萨品、直心是道场。注、肇曰、直心者、谓质直无谄、此心乃是万行之本。什曰、直心、诚实心也。发心之始、始于诚实。○楞严经、汝今欲研无上菩提、直发明性。应当直心我所问。十方如来、同一道故。出离生死、皆以直心、心言直故。如是乃至终始地位、中间水无诸委曲相。<b><span style='color:teal'>人我是须弥。</span></b>人身常有一主宰为实体、自此实体、生出人我之相、人我之见。自此执见、复生出种种之过失。○须弥、即须弥山之略。释氏要览云、长阿含并起世因本经等云、四洲地心即须弥山、梵音正云苏迷卢、此名妙高山、此山有八山、绕外有大铁围山、周围回绕、并一日月昼夜回转照四天下、名一国土。<b><span style='color:teal'>邪心是海水。烦恼是波浪。毒害是恶龙。</span></b>恶龙、造恶之龙神也。○仁王经下、恶鬼恶龙。○仁王经良贲疏、恶鬼疾疫。恶龙旱涝。虚妄是鬼神。释摩诃衍论、鬼并及神云何差别。障身为鬼、障心为神。<b><span style='color:teal'>尘劳是鱼鳖。贪嗔是地狱。愚痴是畜生。</span></b>畜生、年马猪羊等也。○大乘义章八末、言畜生者、从主畜养以为名也。<b><span style='color:teal'>善知识、常行十善、天堂便至。除人我、须弥倒。去邪心、海水竭。烦恼无、波浪灭。毒害忘、鱼龙绝。自心地上觉性如来。</span></b>觉性、离一切迷妄之觉悟自性也。<b><span style='color:teal'>放大光明。</span></b>自莹名光、照物名明。○探玄记三、光明亦二义。一是照暗义。二是现法义。○往生论下、佛光明、是智慧相也。<b><span style='color:teal'>外照六门清净、</span></b>上文云、但净本心、使六识出六门、于六尘中无染无杂。○眼耳鼻舌身为外五门、意为内一门。合为六门。已见上。<b><span style='color:teal'>能破六欲诸天。</span></b>六欲诸天、欲界六重之天也。亦名六欲天。一、四王天。有持国、广目、增长、多闻之四王。二、忉利天。亦译三十三天。三、夜摩天。又译时分。彼天中时唱快哉快哉。四、兜率天。亦译喜足。于五欲之乐。生喜足心。五、乐变化天。于五欲之境。自乐变化。六、他化自在天。使五欲之境、变化自在。见智度论九、俱舍论八。<b><span style='color:teal'>自性内照、三毒即除。地狱等罪、一时消灭。内外明彻、不异西方。不作此修、如何到彼。大众闻说、了然见性。悉皆礼拜。俱叹善哉。唱言、普愿法界众生、</span></b>菩萨璎珞本业经上、于一法界、有三界报。一切有为法、若凡若圣、若见著、若因若果。不出法界。唯佛一人、在法界外。<b><span style='color:teal'>闻者一时悟解。师言、善知识、若欲修行、在家亦得、不由在寺。在家能行、如东方人心善。在寺不修、如西方人心恶。但心清净、即是自性西方。韦公又问、在家如何修行、愿为教授。师言、吾与大众说无相颂、</span></b>即下文之颂。<b><span style='color:teal'>但依此修、常与吾同处无别。若不作此修。剃发出家、</span></b>剃须发、染衣、为佛弟子出家之相也。且去x慢。且别于外道之出家。是三世诸佛之仪式。<b><span style='color:teal'>于道何益。颂曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>心平何劳持戒。</span></b>心平、即心平等义。○持戒、为六度之一。受持戒律而不犯也。○法华经譬喻品、持戒清洁、如净明珠。○案、此言、戒律本备止恶防非。假令在家、心若平等、何劳具戒如比丘。<b><span style='color:teal'>行直何用修禅。</span></b>论语、斯民也、三代之所以直道而行也。○智度论、一切禅定摄心、皆名为三摩提。秦言正心行处、是心从无始以来、常曲不端。得此正心行处、心则端直。譬如蛇行常曲、入竹筒中则直。此即制心之说也。○维摩经佛道品、直心是菩萨道场。○案、惟见性者、方能无妄念。无妄念方是直心。故唐释慧海曰、妄念不生为禅。坐见本性为定。<b><span style='color:teal'>恩则孝养父母。</span></b>孝养父母者、尽孝道以供养父母也。○观无量寿佛经、欲生彼国者、当修三福。一者孝养父母。（下略）义则上下相怜。怜者、扶持其患难饥寒。林子坛经讯释、无相颂曰、心平何劳持戒。行直何用修禅。夫不曰持戒、而曰心平。岂不以心平则自有至戒者在乎。不曰修禅、而曰行直。岂不以行直则自有真禅者在乎。由是观之。则释氏修为之功、殆无出于此矣。又曰、因则孝养父母。<b><span style='color:teal'>义则上下相怜。</span></b>夫知所孝养、乃所以为仁也。岂有仁而遗其父母者乎。知所相怜、乃所以为义也。岂有义而忘其上下者乎。由是观之。则释氏立本之教、概可见于此矣。若或戒矣、而心有未平。禅矣、而行有未直。父母且不知所以仁之。上下且不知所以义之。此其大本已失。而曰能依法修行以见性者。岂其然哉。让则尊卑和睦、克恭克让、则和睦相亲。<b><span style='color:teal'>忍则众恶无喧。</span></b>不报无道、则喧争自息。<b><span style='color:teal'>若能钻木取火、</span></b>修行不怠、如钻火。则必定见性。○华严经颂云、如钻燧求火、未出而数息、火势随止灭。○大智度论、譬如钻燧求火。一生勤著、不休不息。乃可得火。<b><span style='color:teal'>淤泥定生红莲。</span></b>红莲、赤色之莲华也。○维摩经佛道品、譬如高原陆地。不生莲华。卑湿淤泥、乃生此华。如是烦恼泥中、乃有众生起佛法耳。<b><span style='color:teal'>苦口的是良药、</span></b>的、的碓也。<b><span style='color:teal'>逆耳必是忠言。</span></b>忠言、忠直之言也。○家语、良药苦口利于病。忠言逆耳利于行。<b><span style='color:teal'>改过必生智慧、</span></b>除我执、故生智慧。<b><span style='color:teal'>护短心内非贤。</span></b>短、绌也。陋也。○短长犹善恶也。短指过咎而言。护短犹怙恶也。<b><span style='color:teal'>日用常行饶益、</span></b>饶益丰于利人也。○法华经譬喻品、饶益诸子等与大车。<b><span style='color:teal'>成道非由施钱。菩提只向心觅、何劳向外求玄。听说依此修行、天堂只在目前。</span></b>唯心净土、自性弥陀、故云西方只在目前。○案、此偈归束到西方只在目前者、六祖正为迷人不行孝义忍让、而口诵佛名、冀带恶业往生西方故耳。西方极乐世界、岂有不孝义忍让之人哉。阿弥陀经云、得与如是诸上善人俱会一处。可知未能孝义忍让者、心未调伏、何能往生。故六祖痛发之、使人觅菩提于本心、为往生之基也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师复曰、善知识、总须依偈修行、见取自性、直成佛道。法不相待。众人且散。吾归曹溪。众若有疑、却来相问。时刺史官僚、在会善男信女、各得开悟。信受奉行。</span></b>信受奉行者、信受教命而奉行也。○往生论注下、经始称如是、彰信为能入。末言奉行。表服膺事已。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a04></a><span style='color:#333399'>定慧品第四</span>（禅定、体也。寂而常照。智慧、用也。照而常寂。体用不二、谓之定慧。○禅源诸诠集序上、禅是天竺之语、具云禅那、此云思维修、亦云静虑。皆定慧通称也、○佛祖通载卷九、唐宣宗问荐福辨禅师、如何是戒定慧。答曰、防非止恶、名戒。六根涉境不随缘、名定。心境俱空、照鉴为慧。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师示众云、善知识、我此法门、以定慧为本。</span></b>调摄乱意名定。观照事理名慧、又名止观。○六波罗蜜多经八、佛果大菩萨、定慧为根本。<b><span style='color:teal'>大众勿迷、言定慧别。定慧一体、</span></b>起信笔削记五、禅者具云禅那。此云静虑。即慧之定。般若此云智慧。即定之慧。故此与第五是自性定慧本自一法。但约体用义分异尔。<b><span style='color:teal'>不是二。定是慧体。慧是定用。即慧之时定在慧。即定之时慧在定。若识此义、即是定慧等学。</span></b>涅经北本三十一、善男子、十住菩萨、智慧力多、三昧力少、是故不得明见佛性。声闻缘觉。三昧力多、智慧力少、以是因缘、不见佛性。诸佛世尊定慧等故、明见佛性。<b><span style='color:teal'>诸学道人、</span></b>学道人、修学道行之人也。菩萨璎珞经、佛子庄严二种法身、是人名学行人。<b><span style='color:teal'>莫言先定发慧、先慧发定、各别。作此见者、法有二相。口说善语、心中不善、空有定慧。定慧不等。若心口俱善、内外一如。定慧即等。自悟修行、不在于诤。若诤先后、即同迷人。不断胜负、却增我法。不离四相。</span></b>金刚经、若菩萨有我相、人相、众生相、寿者相、则非菩萨。○六祖金刚经注、有我相者、倚恃名位权势、财宝艺学、攀高接贵、轻慢贫贱愚迷之流。人相者、有能所心、有知解心、未得谓得、未证谓证、自恃持戒、轻破戒者。众生相者、谓有苟求希望之心、言正行邪、口善心恶。寿者相者、觉时似悟、见境生情、执著诸相、希求福利。有此四相、即同众生、非菩萨也。又曰、实无有法者、谓初悟人尚有微细四相也。但少有悟心、是我相。见有智慧、能降伏烦恼、是人相。见降伏烦恼、竟是众生相。见清净心可得、是寿者相。不除此念、皆是有法。故云实无有法发阿耨多罗三藐三菩提心。又曰、始即令诸学人先除粗重四相、如大乘正宗分中说也。次即令见自性之后、复除细微四相、如究竟无我分中说也。此二分中、即皆显出理中清净四相。若于自性无求无得、湛然常住、是清净我见。若见自性本自具足、是清净人见。于自心中本无烦恼可断、是清净众生见。自性无变无异、无生无灭、是清净寿者见。<b><span style='color:teal'>善知识。定慧犹如何等、犹如灯光。</span></b>灯、与镫通。<b><span style='color:teal'>有灯即光。无灯即暗。灯是光之体。光是灯之用。名虽有二、体本同一。此定慧法、亦复如是。</span></b>破相论、觉之明了、喻之为灯。是故一切求解脱者。身为灯台。心为灯炷。增诸戒行、以为添油。智慧明达、喻如灯火常燃。如是真正觉灯、而照一切无明痴暗。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师示众云、善知识、一行三昧者、</span></b>三藏法数四、一行三昧者、惟专一行、修习正定也。○大智度论四十七、云何名一行三昧。住是三昧、不见诸三昧此岸彼岸、是名一行三昧。<b><span style='color:teal'>于一切处行住坐卧</span></b>行住坐卧即四威仪。○观念法门、问不行住坐卧。一切时处。若昼若夜。<b><span style='color:teal'>常行一直心是也。</span></b>维摩经佛国品、直心是菩萨净土。○注维摩经一、肇曰、直心者、谓质直无谄。此心乃是万行之本。什曰、直心、诚实心也。发心之始、始于诚实。○普观记、言直心者、离屈曲故。谓以此心直缘真如。由此方便、发起正智也。<b><span style='color:teal'>净名经云、</span></b>净名经即维摩经。<b><span style='color:teal'>直心是道场、</span></b>维摩经四、光严童子白佛言。忆念我昔出毗耶离大城时、维摩诘方入城。我即为作礼、而问言、居士从何所来。答我言、从道场来。我问道场何所是。答曰、直心是道场。<b><span style='color:teal'>直心是净土。</span></b>维摩经四、宝积、当知直心是菩萨净土。○此云直心是道场、是净土、大师略菩萨二字言也。<b><span style='color:teal'>莫心行谄曲、口但说直。口说一行三昧、不行直心。但行直心、于一切法勿有执著。迷人著法相、执一行三昧、直言常坐不动、妄不起心、即是一行三昧。作此解者、即同无情。却是障道因缘。善知识、道须通流、何以却滞。心不住法。道即通流。心若住法、名为自缚。</span></b>法缚、同法执。缠著于法也。○圆觉经、菩萨不与法缚、不求法缚。○菩提心论、二乘之人、虽破人执、犹有法执。<b><span style='color:teal'>若言常坐不动是、只如舍利弗</span></b>舍利弗、亦名舍利子。佛之大弟子也。○嘉祥法华疏一、从母立名、母以眼似舍利鸟眼、故名母名舍利。其母于众女人中聪明第一。以世人贵重其母。故呼为舍利子。<b><span style='color:teal'>宴坐林中、</span></b>义记二本、宴、犹嘿也。嘿坐树下、名为宴坐。<b><span style='color:teal'>却被维摩诘诃。</span></b>维摩经弟子品、告舍利弗、汝行诣维摩诘问疾。舍利弗白佛言、世尊、我不堪任诣彼问疾。所以者何。忆念我昔、曾于林中宴坐树下。时维摩诘来谓我言、唯、舍利弗、不必是坐为宴坐也。<b><span style='color:teal'>善知识、又有人教坐、看心观静、</span></b>宗镜录九十七、崛多三藏历村、见秀大师弟子。独坐观心。师问作什么。对曰、看静。师曰、看者何人。静者何物。其僧无对。问此理如何。师曰、何不自看。何不自静。又出传灯录五、西域崛多三藏章。○案静当作净。坛经敦煌本、作看心看净。唐人写经、净静不分。神会语录、亦作看心看净。详坐禅品注。<b><span style='color:teal'>不动不起、从此置功。迷人不会、便执成颠。</span></b>颠、痴颠病也。<b><span style='color:teal'>如此者众。如是相教、故知大错。<span
lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>师示众云、善知识、本来正教、</span></b>所说契于正理、名正教。<b><span style='color:teal'>无有顿渐、</span></b>顿渐、顿教与渐教也。用以判别诸大乘教者。余见前。<b><span style='color:teal'>人性自有利钝。迷人渐修。悟人顿契、自识本心、自见本性、即无差别。所以立顿渐之假名。善知识、我此法门、从上以来、先立无念为宗、</span></b>无念即正念也。○顿悟入道要门论上、无念者、一切处无心是。无一切境界、无余思求是。对诸境色、永无起动。是即无念。无念者、是名真念也。若以念为念者、即是邪念、非为正念。何以故。经云、若教人六念名为非念。有六念名为邪念。无六念者即真念。经云、善男子、我等住于无念法中、得如是金色三十二相、放大光明、照无余世界、不可思议功德、佛说之犹不尽。何况余乘能知也。得无念者、六根无染故。自然得入诸佛知见。得如是者。即名佛藏、亦名法藏。即能一切佛一切法。何以故、为无念故。经云、一切诸佛等、皆从此经出。问、既称无念、入佛知见复从何立。答、从无念立、何以故。经云、从无住本、立一切法。<b><span style='color:teal'>无相为体、</span></b>大智度论八十八、诸法实相、是一切法无相。是无相中不分别是佛是畜生。若分别、即见取相。是故等观。○破相论、真如佛性、非是凡形。烦恼尘垢、本来无相。岂可将质碍水洗无为身。无住为本。维摩经六观众生品、文殊师利又问颠倒想孰为本。答曰、无住为本、○宗镜录八、文殊师利云、从无住本、立一切法。壑公释云、无住即实相异名。实相即性空异名。<b><span style='color:teal'>无相者、于相而离相。</span></b>传心法要云、学道人若学得知要诀。但莫于心上著一物。言佛真法身犹若虚空。此是喻法身即虚空、虚空即法身。常人谓法身遍虚空处、虚空中含容法身。不知法身即虚空、虚空即法身也。若定言有虚空、虚空不是法身。若定言有法身、法身不是虚空。但莫作虚空解、虚空即法身。莫作法身解、法身即虚空。虚空与法身无异相。佛与众生无异相。生死与涅无异相。烦恼与菩提无异相。离一切相即是佛。<b><span style='color:teal'>无念者、于念而无念。无住者、人之本性。于世间善恶好丑、乃至冤之与亲、言语触刺欺争之时、并将为空、不思酬害。</span></b>中阿含经、时诸比丘数共斗诤。于是世尊说偈曰。若以诤止诤。至竟不见止。唯忍能止诤。是法当尊贵。○庄严经论、尸利□多因设火坑并毒食害佛不得。悔过号泣。世尊告言、汝勿忧怖。即说偈言、起我我无诤、久舍冤亲心。右以旃檀涂、左以利刃割。于此二人中、其心等无异。<b><span style='color:teal'>念念之中、不思前境。若前念今念后念、</span></b>前念今念后念者、已往之念、现在之念、与未来之念也。<b><span style='color:teal'>念念相续不断、</span></b>起信论、一切众生、不名为觉。从本以来、念念相绩、未曾离念故。<b><span style='color:teal'>名为系缚。</span></b>系缚、烦恼之异名。烦恼能缠缚身心、而使不得自由。○正法念云、如绳系飞鸟、虽远摄即还。众生业所牵、当知亦如是。苟非觉悟、何有解期。<b><span style='color:teal'>于诸法上、念念不住、即无缚也。此是以无住为本。</span></b>顿悟入道要门论上、汝若欲了了识无所住心时、正坐之时、但知心莫思量一切物。一切善恶、都莫思量。过去事已过去、而莫思量、过去心自绝、即名无过去事。未来事未至、莫愿莫求、未来心自绝、即名无未来事。现在事已现在。于一切事、但知无著。无著者、不起憎爱心、即是无著、现在心自绝、即名无现在事。三世不摄、亦名无三世也。心若起去时、即莫随去。去心自绝。莫住时、亦莫随住。住心自绝。即无住心、即是住无住处也。<b><span style='color:teal'>善知识、外离一切相、名为无相。</span></b>大智度论七十、诸法空者、即是无有男女长短好丑等相。是名无相相。<b><span style='color:teal'>能离于相、则法体清净。</span></b>法体、有为无为诸法之体性也。○八宗纲要上、三世实有、法体恒有。<b><span style='color:teal'>此是以无相为体。善知识、于诸境上、心不染、曰无念。于自念上、常离诸境、不于境上生心。</span></b>唐有源律师来问慧海曰、和尚修道还用功否。师曰、用功。曰、如何用功。师曰、饥来吃饭。困来即眠。曰、一切人总如是同师用功否。师曰、不同。曰、何故不同。师曰、他吃饭时、不肯吃饭。百种须索。睡时不肯睡。千般计校。所以不同也。律师杜口。按吃饭百种须索。睡时千般计校。即是境上生心。<b><span style='color:teal'>若只百物不思、念尽除却、一念绝即死、别处受生、是为大错、学道者思之。若不识法意、自错犹可、更劝他人。自迷不见、又谤佛经。</span></b>佛经、佛所说之经典也。<b><span style='color:teal'>所以立无念为宗。善知识、云何立无念为宗。只缘口说见性迷人、口说见性迷人者、口中说见性而不实行之迷人也。于境上有念、念上便起邪见。</span></b>邪见、见前注。<b><span style='color:teal'>一切尘劳妄想、</span></b>大乘义章五本、谬执不真、名之为妄。所取不实、故曰妄想。<b><span style='color:teal'>从此而生。自性本无一法可得。</span></b>起信论、一切众生。本来常住。人于涅菩提之法、非可修相、毕竟无得。○传心法要下、菩提者、不可以身得、身无相故。不可以心得、心无相故。不可以性得、性即便是本源自性天真佛故。不可以佛更得佛。不可以无相更得无相。不可以空更得空。不可以道更得道。本无所得。无得亦不可得。所以道无一法可得。只教你了取本心。当下了时、不得了相。无了无不了相、亦不可得。<b><span style='color:teal'>若有所得、妄说祸福、即是尘劳邪见。故此法门立无念为宗。善知识、无者无何事、念者念何物。无者无二相、无诸尘劳之心。念者念真如本性。真如即是念之体。念即是真如之用。</span></b>中庸、喜怒哀乐之未发、即真如之体也。发而皆中节、即真如之用也。庄子、至人之用心若镜、即真如之体也。不将不迎、应而不藏、即真如之用也。大易系辞传、无思也。无为也。寂然不动、即真如之体也。感而遂通天下之故、即真如之用也。<b><span style='color:teal'>真如自性起念、非眼耳鼻舌能念。真如有性、所以起念。真如若无、眼耳色声当时即坏。善知识、真如自性起念。六根虽有见闻觉知、</span></b>根、能生之义。眼根对于色境而生眼识、乃至意根对于法境而生意识名根。○大乘义章四、六根者、对色名眼。乃至第六对法名意、此之六、能生六识。故名为根。○笔削记六、心散乱时。眼所见色、乃至意所知法等六尘。闻、谓耳鼻。觉、谓舌身。知、即是意。摄六尽。○净名经六不思议品、不可见闻觉知。肇注、六识、略为四名。见闻、眼耳职也。觉、鼻舌身识也。知、意识也。<b><span style='color:teal'>不染万境。而真性常自在。故经云、</span></b>维摩经佛国品。<b><span style='color:teal'>能善分别</span></b>分别有三。一自性分别。二计度分别。三随念分别。○案、此即第二之计度分别。谓思量推度、种种差别之事也。<b><span style='color:teal'>诸法相。</span></b>殊别之相可见于外者、名为法相。○大乘义章二、一切世谛有为无为、通名法相。○维摩经佛国品、善解法相、知众生根。<b><span style='color:teal'>于第一义而不动。</span></b>楞伽经二、第一义者、圣智自觉所得。非言说妄想觉境界。○又二之下、究竟不成就、则度诸妄想。然后智清净、是名第一义。○唐译楞伽经、第一义者、是圣乐处。因言而入、非即是言。○大智度论四十六、第一义名涅。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a05></a><span style='color:#333399'>坐禅品第五</span>（悟性论、不忆一切法、乃名为禅定。若了此言者、行住坐卧、皆是禅定。○海水一滴云、坐禅虽标三业不动。然一切处心不动、则语默动静无往不禅。若谓坐是禅、而其他非禅。则是非祖师门中正禅。）<span
lang=EN-US style='color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师示众云、此门坐禅、</span></b>坐禅、坐而修禅、息虑凝心、以究明心性之术也。达磨来此、法始盛于中国。与从前之四禅八定不同。<b><span style='color:teal'>元不看心。亦不看净。</span></b>俗本皆误作著心著净、敦煌唐写本神会语录、问何不看心、答看即是妄。无妄即无看。问何不看净、答无垢即无净、净亦是相、是以不看。○案北宗皆教人凝心入定、住心看净、起心外照、摄心内证。故南宗以不看心不看净辟之。<b><span style='color:teal'>亦不是不动。若言看心、心原是妄。知心如幻、故无所看也。若言看净、人性本净。由妄念故、盖覆真如。但无妄想、性自清净。</span></b>禅源诸诠上、一切众生。皆自空寂。真心无始。本来自性清净。<b><span style='color:teal'>起心看净、却生净妄。妄无处所、看者是妄。净无形相、却立净相、言是工夫。</span></b>工夫亦作功夫。工谓功程、夫谓役夫。○言是工夫者、迷人以为做工夫也。<b><span style='color:teal'>作此见者、障自本性。</span></b>为工夫所障。<b><span style='color:teal'>却被净缚。</span></b>净相是妄、故被净缚。高子遗书一、心即精神、不外驰、即内凝、有意凝之。反梏之矣。<b><span style='color:teal'>善知识、若修不动者、但见一切人时、不见人之是非善恶过患、即是自性不动。</span></b>高子遗书一、当得大忿愤、大恐惧、大忧患、大好乐而不动。乃真把柄也。<b><span style='color:teal'>善知识、迷人身虽不动、开口便说他人是非长短好恶、与道违背。</span></b>汤子遗书云、每见朋友中自己吝于改过、偏要议论人过。甚至数十年前偶误、常记在心、以为话柄。独不思士别三日、当刮目相待。舜跖之分、只在一念转移。若向来所为是君子。一旦改行、即为小人矣。向来所为是小人。一旦改图、即为君子矣。岂可一眚便弃、阻人自新之路。更有背后议人过失、当面反不肯尽言。此非独朋友之过。亦自己心地不忠厚、不光明。此过更为非细。<b><span style='color:teal'>若看心看净、即障道也。</span></b>为看所障。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师示众云、善知识、何名坐禅。此法门中、无障无碍、外于一切善恶境界</span></b>境者、境地。界者、界限。○无量寿经上、比丘白佛、斯义弘深、非我境界。<b><span style='color:teal'>心念不起、</span></b>心念、心识之思念也。<b><span style='color:teal'>名为坐。内见自性不动、即于第一义而不动。名为禅。善知识、何名禅定。外离相为禅、内不乱为定。外若著相、内心即乱。外若离相、心即不乱。本性自净自定。只为见境思境即乱。若见诸境心不乱者、是真定也。善知识、外离相即禅、内不乱即定。外禅内定、是为禅定。菩萨戒经云、我本性元自清净。</span></b>高子遗昼一、但自默观吾性本来清净无物、不可自生缠扰。吾性本来完全具足、不可自疑亏欠。吾性本来荡平正直、不可自作迂曲。吾性本来广大无垠、不可自为局促。吾性本来光明照朗、不可自为迷昧。吾性本来易简直截、不可自增造作。<b><span style='color:teal'>善知识、于念念中、自见本性清净。</span></b>海水一滴云、非是脱尘垢而得净相。佛及众生、本然性空、谓之清净。深达此理。则念念禅定。事事空行。常住无间、那伽大定。故云于念念中、自见本性清净也。<b><span style='color:teal'>自修、自行、自成佛道。</span></b>佛所得之无上菩提、谓之佛道。○法华经序品、恒沙菩萨、种种因缘而求佛道。又方便品、是诸世尊、皆说一乘法、化无量众生、令入于佛道。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a06></a><span style='color:#333399'>忏悔品第六</span>（梵云忏摩。此云悔过。梵汉兼举、故云忏悔。○此篇所说。凡有五节。一、自性五分法身香。二、无相忏悔。三、自心四弘誓愿。四、自性三宝归戒。五、自性一体三身佛也。○忏悔有多品、如理忏事忏无生忏取相忏作法忏大忏悔庄严忏悔无相忏悔等。此品所云之忏悔指无相忏悔也。）<span
lang=EN-US style='color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>时大师见广韶洎</span></b>洎、意忌。及也。<b><span style='color:teal'>四方士庶</span></b>广、广州。韶、韶州也。<b><span style='color:teal'>骈</span></b>骈、音便。<b><span style='color:teal'>集山中听法。于是升座告众曰、来、诸善知识。此事须从自性中起。于一切时、念念自净其心、自修其行、见自己法身、见自心佛、自度自戒、始得不假到此。既从远来、一会于此、皆共有缘、今可各各胡跪。</span></b>慧琳音义三十六、胡跪、右膝著地。竖左膝危坐。或云互跪也。○归敬仪、佛法顺右。即以右膝拄地。右腿在空。右指拄地。又左膝上戴。左指拄地。使三处翘翘。曲身前就。故得心有专至。请悔方极。<b><span style='color:teal'>先为传自性五分法身香。</span></b>五分法身者、以五种功德法而成佛身也。○行宗记一上、五分法身者、戒定慧、从因受名。解脱、解脱知见、从果受号。由慧断惑、断惑惑无之处名解脱。出缠破障、返照观心、名解脱知见。○五分法身香者。即一、戒香。二、定香。三、慧香。四、解脱香。五、解脱知见香。○维摩经二方便品、佛身者。即法身也。从无量功德智慧生。从戒定慧解脱解脱知见生。注肇曰、五分法身也。<b><span style='color:teal'>次授无相忏悔。</span></b>止观七、忏名陈露先恶。悔名改往修来。○慧苑音义下、忏悔、谓忏摩。此云请忍。忍、谓请前人忍受我悔罪。<b><span style='color:teal'>众胡跪。师曰、一戒香、</span></b>破相论、佛在世日、令诸弟子以智慧火烧如是无价宝香、供养十方诸佛。今时众生。不解如来真实之义。唯将外火烧于世间沉檀熏陆质碍之香。希望福报。云何可得乎。又达磨曰、戒香、能断诸恶、能修诸善。<b><span style='color:teal'>即自心中、无非、无恶、无嫉妒、</span></b>笔削记五、嫉、谓妒忌也。○害贤曰嫉。害色曰妒。<b><span style='color:teal'>无贪嗔、</span></b>法界次第上、引取之心、名之为贪。违忿之心、名之为嗔。<b><span style='color:teal'>无劫害。</span></b>南山戒疏二之上、不白而取曰劫。○观音疏记、乖慈名害。<b><span style='color:teal'>名戒香。二定香、</span></b>达磨云、深信大乘、心无退转。<b><span style='color:teal'>即睹诸善恶境相、自心不乱。</span></b>言自心本不散乱。起信论、以知法性常定、体无乱故、随须修行禅波罗蜜。<b><span style='color:teal'>名定香。三慧香、</span></b>达磨云、常于身心内自观察。<b><span style='color:teal'>自心无碍、常以智慧观照自性、</span></b>观照见前注。<b><span style='color:teal'>不造诸恶。虽修众善、心不执著、敬上念下、矜恤孤贫、名慧香。四解脱香、</span></b>达磨云、能断一切无明结缚。又曰、自觉觉他、觉智明了。则名解脱、<b><span style='color:teal'>即自心无所攀缘。不思善、不思恶、自在无碍。名解脱香。五解脱知见香、</span></b>达磨云、观照常明。通达无碍。○解脱知见、谓己实知解脱。即后得智也。○由解生定。由定生慧。由慧得解脱。由解脱得解脱知见。<b><span style='color:teal'>自心既无所攀缘善恶。不可沈空寂。</span></b>沈空者、大乘之菩萨二阿僧o劫之终、于第七地专修无相观。上可无菩萨之求。下可无众生之度。于是钝根怯弱之菩萨、著此空相、发自他之大行。名七地沈空难。<b><span style='color:teal'>即须广学多闻、</span></b>维摩经菩萨品、多闻是道场。<b><span style='color:teal'>识自本心、达诸佛理、和光接物、</span></b>老子、和其光、同其尘。○骆宾王萤火赋、不贪热以苟进。每和光而曲全。○苏延诗、善物遗方外。和光绕道边。○庄子、接于物而生时者也。<b><span style='color:teal'>无我无人、直至菩提、真性不易、</span></b>直性注见前。<b><span style='color:teal'>名解脱知见香。善知识、此香各自内薰、</span></b>内薰者、众生心内、有本觉之真如、薰习无明、使以妄心、厌生死之苦、求涅之乐、名内薰。佛菩萨之教法及自己之修行、名外薰。<b><span style='color:teal'>莫向外觅。今与汝等授无相忏悔、灭三世罪、</span></b>宾积经九十四、三世、所谓过去未来现在。云何过去世。若法生已灭、是名过去世。云何未来世。若法未生未起、是名未来世。云何现在世。若法生已未灭、是名现在世。<b><span style='color:teal'>令得三业清净。</span></b>三业者。一、身业。身所作。二、口业。口所说。三、意业。意所思。<b><span style='color:teal'>善知识、各随我语、一时道、</span></b>一时道、即一时说道。犹云一时唱言。<b><span style='color:teal'>弟子等、从前念今念及后念、念念不被愚迷染、从前所有恶业愚迷等罪、</span></b>乖于理而行、名恶。作身口意之三事、名业。○四十华严经四十、我昔所造诸恶业。皆由无始贪嗔痴。<b><span style='color:teal'>悉皆忏悔、愿一时销灭、</span></b>销、与消通。尽也。<b><span style='color:teal'>永不复起、弟子等、从前念今念及后念、念念不被x诳染。</span></b>唯识论六、x诳者、心怀异谋、多现不实、邪命事故、此即贪痴一分为体。按x诳者。唯识二十随烦恼中之二也。<b><span style='color:teal'>从前所有恶业x诳等罪、悉皆忏悔、愿一时消灭、永不复起。弟子等、从前念今念及后念、念念不被嫉妒染。</span></b>害贤曰嫉。相忌曰妒。○唯识论六、嫉妒者、闻见他荣、深怀忧戚。不安稳故。嗔恚一分为体。<b><span style='color:teal'>从前所有恶业嫉妒等罪、悉皆忏悔、愿一时消灭、永不复起。善知识、已上是为无相忏悔。云何名忏、云何名悔。忏者、忏其前愆。</span></b>玉篇、愆去干切。过也。失也。说文作□。又俗作□。<b><span style='color:teal'>从前所有恶业、愚迷x诳嫉妒等罪、悉皆尽忏、永不复起、是名为忏。悔者、悔其后过。从今已后、所有恶业、愚迷x诳嫉妒等罪、今已觉悟、悉皆永断、更不复作。是名为悔。故称忏悔。凡夫愚迷、只知忏其前愆、不知悔其后过。以不悔故、前罪不灭、后过又生。前罪既不灭、后过复又生。何名忏悔。善知识、既忏悔已。与善知识发四弘誓愿。</span></b>天台法界次第下、今菩萨善达四谛十二因缘、怜愍一切。同于子想。故能为众生久处生死、发心荷负一切、共入涅。是以必须大誓庄严、要心不退也。此四通言弘誓愿者、广普之缘、谓之为弘。自制其心、名之曰誓。志求满足、故云愿也。○心地观经七、一切菩萨、复有四愿、成就有情、住持三宝、大海劫终不退转。云何为四。一者、誓度一切众生。二者、誓断一切烦恼。三者、誓学一切法门。四者、誓证一切佛果。<b><span style='color:teal'>各须用心正听。</span></b>唐华严经十四、云何用心、能获一切胜妙功德。<b><span style='color:teal'>自心众生无边誓愿度。自心烦恼无边誓愿断。自性法门无尽誓愿学。自性无上佛道誓愿成。</span></b>以上四誓愿、即四弘誓愿也。<b><span style='color:teal'>善知识、大家岂不道</span></b>大家、大众之意。<b><span style='color:teal'>众生无边誓愿度、恁么道、</span></b>恁、音衽。恁么犹言如斯。<b><span style='color:teal'>且不是惠能度。</span></b>且不是惠能度者、众生自性自度也。○顿悟入道要门论上、众生自度、佛不能度。若佛能度众生时、过去诸佛如微尘数。一切众生、总应度尽。何故我等至今、流浪生死、不得成佛。当知众生自度、佛不能度。努力努力、自修、莫倚他佛力。经云、夫求法者、不著佛求。<b><span style='color:teal'>善知识、心中众生、所谓邪迷心诳妄心不善心嫉妒心恶毒心、如是等心、尽是众生。各须自性自度。是名真度。何名自性自度。即自心中邪见烦恼愚痴众生、将正见度。</span></b>正见者、明知苦寂灭道之理也。○悟性论、凡迷者迷于悟。悟者悟于迷。正见之人、知心空无、即超迷悟、无有迷悟、始名正解正见。○法界次第中、见四谛分明。故云正见。○顿悟入道要门论上、问云何正见。答、见无所见、即名正见。<b><span style='color:teal'>既有正见、使般若智打破愚痴迷妄众生、各各自度。邪来正度。迷来悟度。愚来智度。恶来善度。如是度者、名为真度。又烦恼无边誓愿断。将自性般若智除却虚妄思想心是也。又法门无尽誓愿学。须自见性、常行正法、</span></b>新婆沙论百八十三、正法有二种。一、世俗正法。谓名句文身、即经律论也。二、胜义正法。谓圣道、即无漏、根、力、觉支、道支也。○正法、真正之道法也。理无差、故云正。法、为三宝中之法宝、以教理行果四者为体。○无量寿经上、弘宣正法。<b><span style='color:teal'>是名真学。又无上佛道誓愿成。既常能下心、行于真正、离迷离觉、常生般若、除真除妄、即见佛性。即言下佛道成。常念修行是愿力法。善知识今发四弘愿了。更与善知识授无相三归依戒。</span></b>大乘义章十、归投依服、故曰归依。○法界次第上之上、归以反还为义。依者凭也。○胜N经、一切法常住、是故我归依。<b><span style='color:teal'>善知识、归依觉、两足尊。</span></b>福慧两足故。<b><span style='color:teal'>归依正、离欲尊。</span></b>离邪曰正。即正法。离欲垢尘染故。<b><span style='color:teal'>归依净、众中尊。</span></b>无污染曰净。净于众物中最尊故。<b><span style='color:teal'>从今日去称觉为师、更不归依邪魔外道。</span></b>邪、邪道。不明佛法者。魔、魔道。妨害佛法者。○传灯录、心外求法。名为外道。俱舍玄义、学乖谛理、随目妄情、不返内觉、称为外道。○法事赞、不取佛言、名外道。○外道六师各有十五弟子、合六师而为九十六也。其六师一为富兰那迦叶。二、末伽黎翟赊梨子。三、删耶毗罗胝子。四、阿耆多翅舍钦婆罗。五、迦罗鸠驮迦旃延。六、尼乾陀若提子。○案、此处外道、总指异端而言。<b><span style='color:teal'>以自性三宝常自证明。劝善知识、归依自性三宝。</span></b>一切之佛陀、佛宝也。佛陀所说之教法、法宝也。随其教法而修业、僧宝也。自性三宝、即各自具有之一体三宝也。了法为佛。远离为法。无为为僧也。○按三宝有同体、别相、住持等异。今即同体三宝也。或名云一体三宝、自体三宝、自性三宝等。名称有别耳。性自灵觉即佛宝、性本寂灭即法宝、性无乖诤即僧宝。是名同体自性三宝也。<b><span style='color:teal'>佛者、觉也。</span></b>佛者、具满自觉觉他之二行。为十界最高之圣者。○般若灯论曰、何名佛。于一切法不颠倒、真实觉了、故名佛。○案此言自性即觉为佛。<b><span style='color:teal'>法者、正也。</span></b>法者、一切皆有法。即道也。故以讲道为说法。○要览中、梵语达磨、华言法、以转持为义。谓转物生解、住持自性故。○案此言自性即正为法。<b><span style='color:teal'>僧者、净也。</span></b>僧者、僧伽之略。三宝之一。译作众。凡三人以上之比丘和合一处而修道者曰僧。○别行疏钞二、一味清净性体、僧也。○般若灯论、四果人、谓与戒、定、慧、解脱、解脱知见、和合。故名僧也。○案此言即净为僧。<b><span style='color:teal'>自心归依觉、邪迷不生、少欲知足、</span></b>要览下躁静篇云、师子吼菩萨问曰、少欲知足、有何差别。佛言少欲者、不求不取。知足者、得少不悔恨。<b><span style='color:teal'>能离财色、名两足尊。自心归依正、念念无邪见、</span></b>邪见注见前。<b><span style='color:teal'>以无邪见故、即无人我贡高贡、</span></b>献也。贡高献已学问势力等高于人也。<b><span style='color:teal'>贪爱执著、名离欲尊。自心归依净、一切尘劳爱欲境界、自性皆不染著、名众中尊。若修此行、是自归依。凡夫不会、从日至夜、受三归戒。若言归依佛、佛在何处。若不见佛、凭何所归。言却成妄。善知识、各自观察、莫错用心。经文</span></b>华严经净行品、自归依佛、当愿众生体解大道、发无上心。<b><span style='color:teal'>分明言自归依佛、不言归依他佛。自佛不归、无所依处。今既自悟、各须归依自心三宝。</span></b>顿悟入道要门论下、心是佛、不用将佛求佛。心是法、不用将法求法。佛法无二、和合为僧。即是一体三宝。经云。心佛与众生、是三无差别。身口意清净、名为佛出世。三业不清净、名为佛灭度。○案此即自心三宝之说也。<b><span style='color:teal'>内调心性、外敬他人、是自归依也。善知识、既归依自三宝竟。各各志心。</span></b>心之所之为志。志心犹言留心也。<b><span style='color:teal'>吾与说一体三身自性佛。</span></b>经论所说佛身有二身乃至十身。虽开合多途、可以三身括之。如台宗所立法报应三身。法相宗所立自性受用变化三身。最胜王经所说之法应化三身。大小乘通用之法报化三身等是也。又悟性论云、飞腾十方、随宜救济者、化身佛也。断惑修善、雪山成道者、报身佛也。无言无说、湛然常住者、法身佛也。若论至理、一佛尚无、何得有三。此言三身者、但据人智有上中下耳。<b><span style='color:teal'>令汝等见三身。了然自悟自性。总随我道。于自色身</span></b>父母所生之身为色身。<b><span style='color:teal'>归依清净法身佛。</span></b>妙句九、法身如来、名毗卢遮那。此翻遍一切处。<b><span style='color:teal'>于自色身归依圆满报身佛。</span></b>妙句九、报身如来名卢舍那。此翻净满。<b><span style='color:teal'>于自色身归依千百亿化身佛。</span></b>梵纲经心地品、我今卢舍那、方坐莲华台。周匝千华上、复现千释迦。一华百亿国、一国一释迦。各坐菩提树、一时成佛道。如是千百亿、卢舍那本身。<b><span style='color:teal'>善知识、色身是舍宅、</span></b>客馆曰舍。舍宅云者、言色身如旅行之馆舍也。<b><span style='color:teal'>不可言归。向者三身佛、在自性中。世人总有。为自心迷、不见内性。外觅三身如来、不见自身中有三身佛。汝等听说、今汝等于自身中见自性有三身佛。此三身佛、从自性生、不从外得。何名清净法身佛。世人性本清净、万法从自性生。</span></b>弥陀经疏钞二、称理则自性能生万法。○传心法要下、心生则种种法生、心灭则种种法灭。故知一切诸法皆由心造。乃至人天地狱六道修罗尽由心造。<b><span style='color:teal'>思量一切恶事、即生恶行。思量一切善事、即生善行。如是诸法在自性中、如天常清、日月常明、为浮云盖覆、</span></b>十地经云、众生身中有金刚佛。犹如日轮、体明圆满、广大无边。只为五阴重云覆。如瓶内灯光、不能显现。<b><span style='color:teal'>上明下暗。忽遇风吹云散、上下俱明、万象皆现。世人性常浮游、</span></b>浮游、犹言周流也。○庄子、浮游不知所求。○淮南子、忘肝胆。遗耳目。犹浮游无方之外。<b><span style='color:teal'>如彼天云。善知识、智如日、慧如月。</span></b>事类摘录第四、慧日普照、智月常圆。○无量寿经下、慧日照世间、清除生死云。○法华普门品、慧日破诸暗。<b><span style='color:teal'>智慧常明、于外著境、</span></b>著境、执著于六尘境也。<b><span style='color:teal'>被自念浮云盖覆自性、不得明朗。若遇善知识、闻真正法、自除迷妄、内外明彻、于自性中万法皆现。</span></b>林子三教正宗统论、夫佛岂无法邪。若迷若妄、不即自除。而性中万法、岂能自现。<b><span style='color:teal'>见性之人、亦复如是。此名清净法身佛。善知识、自心归依自性、是归依真佛。自归依者、</span></b>案以下九十六字、或云、在前三归戒末是自归依也之下。<b><span style='color:teal'>除却自性中不善心</span></b>妄念迁流之心。<b><span style='color:teal'>嫉妒心</span></b>嫉妒见前注。谄曲心笔削记六、谄谓罔冒。曲谓违理。<b><span style='color:teal'>吾我心</span></b>大智度论四十八、但住吾我心中、忆想分别觉观心说。<b><span style='color:teal'>诳妄心</span></b>唯识论六、七、诳心、所为获利誉、矫现有德、诡诈为性。<b><span style='color:teal'>轻人心</span></b>不敬重人之心。<b><span style='color:teal'>慢他心</span></b>慢者、恃己高举于他为性。<b><span style='color:teal'>邪见心</span></b>笔削记六、邪见者、亦名恶见。即身边等五见也。<b><span style='color:teal'>贡高心、</span></b>夸功之心。<b><span style='color:teal'>及一切时中不善之行。常自见己过、</span></b>罪己则无尤。<b><span style='color:teal'>不说他人好恶、</span></b>终日不见己过、便绝圣贤之路。终日喜谈人过、便伤天地之和、○汤子遗书。不见己过、是心不存。一检点来、喜怒哀乐、多不中节。视听言动、多不合礼。自己克治不暇、何敢责备他人。<b><span style='color:teal'>是自归依。常须下心、</span></b>下心、谦下其心也。<b><span style='color:teal'>普行恭敬、即是见性通达、更无滞碍、是自归依。何名圆满报身。譬如一灯能除千年暗、一智能灭万年愚、莫思向前。已过不可得。常思于后。念念圆明。自见本性。善恶虽殊、本性无二。无二之性、名为实性。</span></b>笔削记一、实性即是真如也。○唯识论八、二空所显、圆满成就诸法实性、名圆成实。○实性即诸法实性。○仁王经中、诸法实性、清净平等、非有非无。○仁王经良贲疏、诸法实性者、诸法性也。<b><span style='color:teal'>于实性中、不染善恶、此名圆满报身佛。自性起一念恶、灭万劫善因。自性起一念善、得恒沙恶尽。</span></b>恒沙、恒河中之沙数也。以喻数量之多。○起信论、过恒沙等上烦恼、依无明起。○笔削记四、意明烦恼、数过河沙等。○智度论七、问曰如阎浮提中种种大河、亦有过恒河者。何故常言恒河沙等。答曰、恒河沙多、余河不尔。复次、是恒河是佛生处、游行处。弟子现见。故以为喻。复次诸人经书皆以恒河为福德吉河。若入其中洗者、诸罪垢恶、皆悉除尽。以人敬事此河皆共识知。故以恒河沙为喻。复次、余河名字屡转。此恒河世世不转。以是故以恒河沙为喻、不取余河。<b><span style='color:teal'>直至无上菩提。念念自见、不失本念、名为报身。何名千百亿化身、若不思万法、性本如空。一念思量、名为变化。</span></b>荀子注、改其旧质。谓之变。驯致于善、谓之化。○又互相生灭之义。自有而无谓之变。自无而有谓之化。○易曰、四时变化、而能久成。<b><span style='color:teal'>思量恶事、化为地狱。</span></b>悟性论、无妄想时、一心是一佛国。有妄想时、一心是一地狱。○宗镜录第五、心能作佛。心作众生。心作天堂。心作地狱。○地狱、如八大地狱、八寒地狱、十六游增地狱、十六小地狱等。<b><span style='color:teal'>思量善事、化为天堂。</span></b>天堂、天上之宫殿也。○佛遗教经、不知足者、虽处天堂、亦不称意。<b><span style='color:teal'>毒害化为龙蛇。</span></b>毒害、很毒之计昼、可以害人者。○王维诗、安禅制毒龙。又刘禹锡诗、独向昭潭制毒龙。皆谓禅家降伏其心也。○佛遗教经、心之可畏、甚于毒蛇。○案、佛经每以金及人身之四大喻毒蛇。此处则以心喻毒龙毒蛇也。<b><span style='color:teal'>慈悲化为菩萨。</span></b>菩萨即菩提萨省！鹁幻疏一、菩提为无上道。萨拭大心。谓无上道大心。此人发大心为众生求无上道、故名菩萨。安师云开士始土。又翻云大道心众生。古本翻为高士。既异翻不定、须留梵音。今依大论释。菩提名佛道。萨拭成众生。用诸佛道成就众生、故名菩提萨省Ｓ制刑崾亲孕小Ｈ适腔他。自修佛道、又用化他、故名菩萨。天台戒疏义上、天竺梵音摩诃菩提质帝萨省＝裱云腥、略其余字。译云大道心成众生。菩萨以慈悲为心。吾人一念慈悲、即一念是菩萨。念念慈悲、即念念菩萨。故云慈悲化为菩萨也。<b><span style='color:teal'>智慧化为上界。</span></b>上界指诸天。<b><span style='color:teal'>愚痴化为下方。</span></b>下方指三涂。<b><span style='color:teal'>自性变化甚多、迷人不能省觉、</span></b>省觉、省察而觉悟也。<b><span style='color:teal'>念念起恶、常行恶道。回一念善、智慧即生。此名自性化身佛。善知识、法身本具。念念自性自见、即是报身佛。后报身思量、</span></b>此思量二字、指发出智慧而言。<b><span style='color:teal'>即是化身佛。自悟自修自性功德、</span></b>弥陀经疏钞二、功德者、无漏性功德也。又、功指其行之善。德指其心之善。○案、自悟自修自性功德者、自悟自性功德、自修自性功德也。功德、为自性中所本有、须待修悟耳。<b><span style='color:teal'>是真归依。皮肉是色身、色身是宅舍、不言归依也。但悟自性三身、即识自性佛。</span></b>识、认识也。<b><span style='color:teal'>吾有一无相颂、若能诵持、言下令汝积劫迷罪。一时消灭。颂曰、</span></b>按古本以今迷人修福等二十句颂。载记前般若第二末说通心通颂处、亦无别颂。兹顺现世流行之本置此。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>迷人修福不修道、</span></b>迷人、暗于事理之人也。○修福不修道、如梁武之造殿度僧等事得人天福报者。<b><span style='color:teal'>只言修福便是道。</span></b>永嘉真觉大师证道歌、住相布施生天福、犹如仰箭射虚空。势力尽、箭还坠、招得来生不如意。注、古德云、人天福报为三生冤、人罕知之。良由世人因其福力、不明其本、就上增添。以此世福、恣情娱乐。临命终时、福尽业在、返堕恶道、受种种苦。故云招得来生不如意也。○传心法要上、道无方所、名大乘心。此心不在内外中间、实无方所。第一不得作知解。只是说汝如今情量尽处为道。情量若尽、心无方所。此道天真、本无名字。只为世人不识、迷在情中。所以诸佛出来说破此事。恐汝诸人不了、权立道名。不可守名而生解。故云得鱼妄筌。身心自然、达道识心。达本源故、号为沙门。○庄子、东郭子问于庄子曰、所谓道恶乎在。庄子曰、无所不在。东郭子曰、期而后可。庄子曰、在蝼蚁。曰何其下也。曰在稗。曰何其愈下耶。曰瓦甓。曰、何其愈甚耶。曰在屎溺。案禅宗之青青翠竹即是法身。郁郁黄华无非般若。亦此意也。<b><span style='color:teal'>布施供养福无边、</span></b>名义集四、檀那、秦言布施。布施有二种。一者财施、二者法施。<b><span style='color:teal'>心中三恶元来造。</span></b>贪、嗔、痴、三毒。又云三恶。或云种恶、现前恶、不返恶、谓之三恶。又欲、恚、害、谓之三恶觉。又地狱、饿鬼、畜生、谓之三恶道。○林子坛经讯释、布施供养。岂不是人天小果邪。心中三恶、不自忏悔。纵满三千大千世界七宝、以用布施。得福虽多、终成有漏。然而古人亦有言曰、先须作福。福至心灵。而契机悟性、盖亦有在于此矣。或问何也。林子曰、夫心既灵矣。顾有机之不能契、而性之不能悟邪。<b><span style='color:teal'>拟将修福欲灭罪、后世得福罪还在。</span></b>有因必有果。造福善力强、先报其善。不善业仍在、终当报也。故云罪还在。<b><span style='color:teal'>但向心中除罪缘、各自性中真忏悔。</span></b>心中既无罪缘、洒洒落落、是真忏悔。○余详前注。<b><span style='color:teal'>忽悟大乘真忏悔、除邪行正即无罪。</span></b>顿悟入道要门论下、人问、一心修道、过去业障得消灭否。师曰、不见性人、未得消灭。若见性人、如日照霜雪。又见性人、犹如积草等须弥山。只用一星之火。业障如草、智慧似火。曰、何得知业障尽。师曰、现前心通前后生事、犹如对见前佛后佛、万法同时。经云、一念知一切法是道场、成就一切智故。<b><span style='color:teal'>学道常于自性观、即与诸佛同一类。</span></b>学道即观自性。观自性者、即是佛一类、故云同一类。○永嘉证道歌、恒沙诸佛体皆同。言圆明法性、我与诸佛体皆同也。○六祖金刚经口诀、昔我如来、以大慈悲心、悯一切众生迷错颠倒流浪生死之如此。又见一切众生本有快乐自在性、皆可修证成佛。欲一切众生尽为圣贤生灭、不为凡夫生灭。犹虑一切众生无始以来流浪日久、其种性已差、未能以一法速悟、故为说八万四千法门、门门可入、皆可到真如之地。每说一法门、莫非丁宁实语。欲使一切众生各随所见法门入自心地、到自心地、见自性佛、证自身佛、即同如来。○长沙景岑招贤禅师语录、问如何是文殊。师曰、墙壁瓦砾是。曰如何是观音、师曰、音声语言是。曰、如何是普贤。师曰、众生心是。曰、如何是佛。师曰、众生色身是。曰河沙诸佛体皆同。何故有种种名字。师曰、从眼根返源名文殊。耳根返源名观音。从心返源名普贤。文殊是佛妙观察智。观音是佛无缘大慈。普贤是佛无为妙行。三圣是佛之妙用。佛是三圣之真体。用则有河沙假名。体则总名一薄伽梵。<b><span style='color:teal'>吾祖唯传此顿法、普愿见性同一体。</span></b>心佛众生本无差别。为心迷故、众生不能与佛同。今有此祖祖相传之顿法、苟能见性则时时在觉无迷。佛觉众生觉、故同一体。○永嘉真觉大师证道歌注。一性如来体自同者、迥出外道六十二种异见、即与般若涅妙心冥合。故云体自同也。<b><span style='color:teal'>若欲当来觅法身、</span></b>佛之真身曰法身。即指佛之本性而言。<b><span style='color:teal'>离诸法相心中洗。</span></b>诸法一性而相殊。殊别之相由外可见、名法相。又谓法定之形相也。<b><span style='color:teal'>努力自见莫悠悠、</span></b>努力、强勤貌。菩萨戒序云、强健时、努力勤修善。○诗、悠悠旆<span
lang=EN-US>？旌。注、闲暇貌。○莫悠悠者。言不可闲暇也。<b><span
style='color:teal'>后念忽绝一世休。</span></b>前念今念已过去、后念忽绝、言已死也。故曰一世休。休、终止也。唐人诗、他生未卜此生休。<b><span style='color:teal'>若悟大乘得见性、虔恭合掌至心求。</span></b>虔、身心端严纯一也。○海水一滴云、以上二十句颂、别本在前般若第三说通心通之处。甚不可也。或云以上二十句、押韵字、似亦后人所强为。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师言、善知识、总须诵取、依此修行。言下见性、</span></b>在此偈文言下见性也。<b><span style='color:teal'>虽去吾千里、如常在吾边。于此言下不悟、即对面千里、何勤远来。</span></b>四十二章经、佛言、佛子、离吾数千里、忆念吾戒、必得道果。在左右虽常见吾、不须吾戒、终不得道。<b><span style='color:teal'>珍重好去。</span></b>僧史略上、临去辞曰珍重者、相见已毕、情意已通。嘱曰珍重、犹言善加保重、请加自爱、宜保惜也。又要览中礼数篇云、释氏相见将退、口云珍重。如此方俗云安置也。<b><span style='color:teal'>一众闻法、靡不开悟、</span></b>法华经序品、照明佛法、开悟众生。○八十华严经四、开悟一切愚暗众生。<b><span style='color:teal'>欢喜奉行。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a07></a><span style='color:#333399'>机缘品第七</span><span
style='"Times New Roman"'>（</span>机谓根机、缘谓胜缘、机有利钝。缘有胜劣。机缘相感、自性开发。故以机缘名篇。○案古本无此篇题。别本或作参请机缘第六。今从流行本也。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师自黄梅得法、</span></b>黄梅见前注。<b><span
style='color:teal'>回至韶州曹侯村。人无知者。</span></b>别本云、师去时至曹侯村、住九月余。然师自言、不经三十余日、便至黄梅。此求道之切。岂有逗留。作去时者、非是。○按传灯会元正宗记等、以为未得法已前之事。今本则以为得法之后、至韶州逢刘志略。兹依今本。<b><span style='color:teal'>时有儒士刘志略、</span></b>万姓统谱五十八、志略唐刘志道之子也。<b><span style='color:teal'>礼遇</span></b>礼遇、以礼相待也。甚厚。<b><span style='color:teal'>志略有姑为尼、</span></b>父之姊妹曰姑。○尼者出家之女子、梵语比丘尼、比丘之语通男女、而尼音则示女性也。名无尽藏、<b><span style='color:teal'>常诵大涅经。师暂听、</span></b>暂、须臾之间也。<b><span style='color:teal'>即知妙义。遂为解说。尼乃执卷问字。师曰、字即不识、义即请问。尼曰、字尚不识、焉能会义。师曰、诸佛妙理、非关文字。</span></b>传心法要、裴相公问师曰、山中四五百人、几人得和尚法。师云、得者莫测其数。何故。道在悟、岂在言说。言说只是化童蒙耳。<b><span style='color:teal'>尼惊异之。遍告里中耆德云、</span></b>年高德优之人曰耆德。○周礼、八十曰耆。○周雅释诂、耆、长也。○周语、耆艾修之。注耆艾、师傅也。<b><span style='color:teal'>此是有道之士。</span></b>书、惟有道会孙周王发。○杜甫诗、先生有道出义皇。○韩愈诤臣论、或问谏议大夫阳城于愈、可以谓有道之士乎哉。<b><span style='color:teal'>宜请供养。有魏</span></b>魏一作晋<b><span style='color:teal'>武侯玄孙、曹叔良及居民、</span></b>魏武侯、魏志第一云、太祖武帝、姓曹氏、讳操、字孟德、追谥为武皇帝。或去曹氏玄孙有士仕晋封侯者、故作晋武侯玄孙。○案玄孙、乃系孙之误。系与□字体相近。故改系为□。后又改□为玄。故有此误。系孙即远孙。旧唐书、柳宗元后魏侍中济阴公之系孙。<b><span style='color:teal'>竞来瞻礼。</span></b>仰视曰瞻。<b><span style='color:teal'>时宝林古寺、自隋末兵火、已废。</span></b>帝王姓系四、隋都长安。始文帝辛丑、篡后周、即帝位。终恭帝戊寅、三主共三十八年而灭。<b><span style='color:teal'>遂于故基重建梵宇、</span></b>梵宇、谓佛寺也。江总文、我开梵宇、面壑临丘。<b><span style='color:teal'>延师居之。俄成宝坊。</span></b>俄、顷也。时之至短速者曰俄顷。○翰墨大全发集一、给孤长者、布黄金地为伽蓝。故寺宇号为宝坊。○案大集经一、尔时如来示现无量神通力、渐渐至彼七宝坊中。又云、诸大菩萨俱共发、来至娑婆世界大宝坊中。盖欲界色界中间有大宝坊、佛于此说涅经。后称寺宇谓宝坊、即据此为美称也。<b><span style='color:teal'>师住九月余日、又为恶党寻逐。师乃遁于前山。</span></b>遁、隐避也。<b><span style='color:teal'>被其纵火焚草木。</span></b>纵、放也。<b><span style='color:teal'>师隐身挨入石中得免。</span></b>挨、强进也。<b><span style='color:teal'>石今有师趺坐膝痕。</span></b>趺坐、结跏趺坐也。○声论云、以两足趺加致两□、如龙盘结。○慧琳音义八、结跏趺坐略有二种。一曰吉祥、二曰降魔。凡坐皆先以右趾押左股。后以左趾押右股。此即左押右。手左在上。名曰降魔坐。诸禅宗多传此坐。依持明藏教瑜伽法门、即传吉祥为上。降魔坐有时而用。其吉祥座、先以左趾押右股、后以右趾押左股、令二足掌仰于二股之上。手亦右押左。仰安跏趺之上。名为吉祥坐。如来昔在菩提树下、成正觉时、身安吉祥之坐、手作降魔之印。故如来常安此坐转妙法轮。○嘉祥法华义疏二、结跏趺坐是诸佛常坐之法。作此坐者身端而心正也。<b><span style='color:teal'>及衣布之纹。</span></b>常人闻石有趺坐痕、则起疑、谓为怪事。以意度之、师固未尝留痕于石也。石上今有膝痕者、殆后人重其德、或镌其迹于石上。如儒者所云爱其甘棠之意耶。然佛家多不可思议之事、慎勿以常人之见测度之。<b><span style='color:teal'>因名避难石。师忆五祖怀会止藏之嘱、</span></b>见上文。<b><span style='color:teal'>遂行隐于二邑焉。</span></b>二邑、即怀集四会二县。详见上文注中。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>僧法海、韶州曲江人也。初参祖师、问曰、即心即佛、</span></b>唐释慧海入道要门下、有行者问、即心即佛、那个是佛。师云、汝疑那个不是佛、指出看。无对。师曰、达即遍境是。不悟永乖疏。○传灯录、明州大梅法常禅师问如何是佛。祖云、即心是佛。师言下契。直入大梅山住二十年、祖令一僧去问、和尚见马祖、得个什么、便住此山。师云、马祖向我道、即心是佛。僧云、马祖近日佛法又别。师云、作么生别。僧云、近日又道非心非佛。师云、这老汉惑乱人去。任他非佛非心我只即佛即心。僧回举似祖、祖曰梅子熟也。<b><span style='color:teal'>愿垂指谕。师曰、前念不生即心、</span></b>前念已过去、不可沾恋而再使之生。以全此心之清净圆明、即离一切相也。<b><span style='color:teal'>后念不灭即佛。</span></b>心体湛然、应用自在。故后念不可灭也。后念若灭、已如槁木死灰之无情。不可作佛。<b><span style='color:teal'>成一切相即心、</span></b>经云一切唯心造。又曰、心生则种种法生。故知一切皆由心造。<b><span style='color:teal'>离一切相即佛。</span></b>如今但学无心、顿息诸缘、莫生妄想分别。无人无我、无贪嗔、无憎爱、无胜负、离一切相。即是本来清净佛。<b><span style='color:teal'>吾若具说、穷劫不尽。听吾偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>即心名慧、</span></b>不起一念即定。此名即心。是心常能照境谓之慧。同体异名也。<b><span style='color:teal'>即佛乃定。</span></b>离一切相、即佛乃定。定是慧体。其名虽异、其本来则一也。<b><span style='color:teal'>定慧等持、</span></b>等持、别本作等等。传灯会元正脉、皆作等持。即定慧均等修持之谓也。○涅经、定慧等学。明见佛性○顿悟入道要门论下、僧问、如何定慧等学。师曰、定是体、慧是用。从定起慧、从慧归定。如水与波、一体更无前后、名定慧等学。○小止观上、法华经云、佛自住大乘、如其所得法。定慧力庄严、以此度众生。当知此之二法、如车之双轮、鸟之两翼。若偏修习、即堕邪倒。故经云、若偏修禅定福德、不学智慧、名之曰愚。偏学智慧、不修禅定福德、名之曰狂。狂愚之过、虽小不同。邪见轮转、盖无差别。若不均等、此则行乖圆备、何能疾登极果。故经云、声闻之人、定力多故、不见佛性。十住菩萨、智慧力多、虽见佛性、而不明了。诸佛如来定慧力等、是故了了见于佛性。<b><span style='color:teal'>意中清净。悟此法门、由汝习性。</span></b>习性、研习修成之性也。○地持经、习种性者、从先来修善所得、是名习种性。<b><span style='color:teal'>用本无生、</span></b>定体起用名为慧。慧、寂而常照。定、照而常寂。寂、故无生无灭也。无生无灭之所起用、用亦无生无灭。故能照而常寂。是乃本来一体正法也。<b><span style='color:teal'>双修是正。</span></b>双修、定慧双修也。○修心诀、曹溪云、心地无乱自性定。心地无痴自性慧。若悟如是、任运寂知、遮照无二、则是为顿门个者、双修定慧也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>法海言下大悟。以偈赞曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>即心元是佛、</span></b>前念不生、后念不灭、成一切相、离一切相、无二无别。<b><span style='color:teal'>不悟而自屈。</span></b>不悟者、自己屈辱自佛。<b><span style='color:teal'>我知定慧因、</span></b>言我今始知定慧之正因。<b><span style='color:teal'>双修离诸物。</span></b>双修定慧、则离一切相。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>僧法达、洪州人。</span></b>洪州、隋置、旋废。唐复置。南唐建为南都。宋初复为洪州。旋改为隆兴府。今江西南昌县、即旧时州治也。<b><span style='color:teal'>七岁出家。常诵法华经。</span></b>法华经即妙法莲华经。七卷。二十八品。姚秦天竺沙门鸠摩罗什译。明释智旭云、此经乃如来究竟极谈。具明施设一代时教所以然之线索。如家业之有总帐簿、如天子之有九鼎也。非精研智者大师玄义文句、不能尽此经之奥。仍须以荆溪尊者释签妙乐辅之。<b><span style='color:teal'>来礼祖师、头不至地。</span></b>头至地者、以我所贵之首、接彼所贱之足。五体投地、表至敬也。<b><span style='color:teal'>祖诃</span></b>音呵、说文、大言而怒也。<b><span style='color:teal'>曰、礼不投地、</span></b>法苑珠林二十八、致敬篇仪式部云、既知一心合掌之仪、即须五体投地礼之。○按法达礼六祖、头不至地、盖是乖慢之礼。非如法行礼。故大师诃禁其无礼之慢心。实为法中之诫勖。后学宜知。<b><span style='color:teal'>何如不礼。汝心中必有一物。蕴习何事耶。</span></b>蕴、蕴蓄。习、积习。<b><span style='color:teal'>曰、念法华经已及三千部。祖曰、汝若念至万部、得其经意、不以为胜、</span></b>不以为可胜人、则无慢心矣。<b><span style='color:teal'>则与吾偕行。汝今负此事业、</span></b>孟子朱注、负、任在背。○前汉书高祖纪上自负注、应劭曰、负、恃也。<b><span style='color:teal'>都不知过。</span></b>都、一概也。<b><span style='color:teal'>听吾偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>礼本折慢幢、</span></b>幢、幢幡也。○笔削记一、破邪见幢树。○正法宝净影双卷经疏、我慢高胜、如幢上出。○慢心之高举、譬如幢之高耸、故曰慢幢。<b><span style='color:teal'>头奚不至地。有我罪即生、</span></b>止观七、为无智慧故、计言有我。以慧观之、实无有我。我在何处。头足支节、一一谛观、了不见我。○原人论、形骸之色、思虑之心、从无始来、因缘力故、念念生灭、相续无穷。如水涓涓、如灯焰焰。身心假合、似一似常。凡愚不觉、执之为我。宝此我故、即起贪嗔痴等三毒。三毒击意、发动身口、造一切业。○案、我慢为有我中之一。以法达恃诵法华经三千部而慢人、故以生罪之说折之。<b><span style='color:teal'>亡功福无比。</span></b>亡与无通。无功与有我对待。旧刻本及藏经本皆作亡、俗刻本改为忘。非是。无功则成无漏因。故曰福无比。○功指一切之有为功德而言。诵经特其中之一端而已。法达以诵法华经三千部自以为功、故以无功之说折之。○金刚经、若福德有实、如来不说得福德多。以福德无故、如来说得福德多。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师又曰、汝名什么。</span></b>什么、不知而询问之词也。○传灯录、在此作什么。<b><span style='color:teal'>曰、法达。师曰、汝名法达、何会达法。</span></b>若实达于法、行住坐卧、出息入息、皆真诵经。今徒劳于文句、故知未达真妙法也。<b><span style='color:teal'>复说偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>汝今名法达、勤诵未休歇。</span></b>休歇、止息也。<b><span style='color:teal'>空诵但循声、</span></b>破相论、若心无实、口诵空名、三毒内臻、人我填臆。○但循声、言心实未诵也。<b><span style='color:teal'>明心号菩萨。</span></b>不但循声读诵、且将经义明白在心、即号菩萨。或云、明心见性、方号菩萨也。<b><span style='color:teal'>汝今有缘故、</span></b>缘、宿缘也。<b><span style='color:teal'>吾今为汝说。但信佛无言、</span></b>血脉论、至理绝言、教是言语、实不是道。道本无言。言说是妄。○庄子、无言、终身言未尝言、终身不言未尝不言。<b><span style='color:teal'>莲花从口发。</span></b>法华合论一、众生难见者自心、习见者莲华。指其习见之象、示其难见之妙。故以经名妙法莲华。○法华句解一、莲华者、上根人观之、即是自性。法华三昧、更非他物。中下之机、则作引物譬喻本有觉性清妙理也。妙玄云、问莲华定是法华三昧之莲华、定是华草之莲华。答定是法莲华。法莲华难解、故以华草为喻。利根即名解理、不假譬喻、但作法华之解。中下未悟、须譬乃知。以易解之华草莲华、喻难解之三昧莲华。○戒环要解、一称经名、则莲华出口。一能随喜、则法香在身。○此言法达果信佛未尝有所说法、离言说相而忘诵经之功、则可以诵妙法莲华经矣。故曰莲华从口发。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>达闻偈、悔谢曰、</span></b>悔谢、忏悔谢罪也。<b><span style='color:teal'>而今而后、当谦恭一切。弟子诵法华经、未解经义、心常有疑。和尚智慧广大、愿略说经中义理。师曰、法达、法即甚达、汝心不达。经本无疑、汝心自疑。汝念此经、以何为宗。达曰、学人根性暗钝、从来但依文诵念、</span></b>破相论、在口曰诵。在心曰念。<b><span style='color:teal'>岂知宗趣。</span></b>起信论法藏疏、当部所崇曰宗。宗之所归曰趣。<b><span style='color:teal'>师曰、吾不识文字、汝试取经诵一遍、吾当为汝解说。法达即高声念经、至譬喻品、师曰止、</span></b>止、使之止于方便品、不再诵下文之譬喻品也。<b><span style='color:teal'>此经元来以因缘出世为宗。</span></b>出世、佛出世也。<b><span style='color:teal'>纵说多种譬喻、</span></b>纵说、尽凭而说之意。○法华文句、譬、比况也。喻、晓训也。<b><span style='color:teal'>亦无越于此。何者因缘。经云、诸佛世尊、唯以一大事因缘故出现于世。</span></b>法华经方便品、我以无数方便种种因缘、譬喻言辞、演说诸法。是法非思量分别之所能解。唯有诸佛、乃能知之。所以者何。诸佛世尊唯以一大事因缘故出现于世。舍利弗、云何名诸佛世尊唯以一大事因缘故出现于世。欲令众生开佛知见使得清净故出现于世。欲示众生佛之知见故出现于世。欲令众生悟佛知见故出现于世。欲令众生入佛知见道故出现于世。舍利弗、是为诸佛以一大事因缘故出现于世。佛告舍利弗、诸佛如来但教化菩萨。诸有所作、常为一事。唯以佛之知见示悟众生。○法华指掌疏一下、唯、犹独也。以、犹为也。言诸佛所为、无二无三、故曰唯以一事。此事非小、故曰唯以一大事。因此生悲、缘此感佛、故曰唯以一大事因缘。因缘凑合、佛乃出兴。故曰唯以一大事因缘故出现于世。<b><span style='color:teal'>一大事者、佛之知见也。</span></b>法华要解、佛知见者。彻了实相真如真见也。在法名一佛乘。在因名一大事。在果名一切种智。故曰诸佛因一大事故出兴、为一佛乘故法、欲令众生开佛见知、而究竟皆得一切种智也。此真知见、生佛等有、本来清净。唯人以妄尘所染、无明所覆、而自迷失。中峰广录一曰、佛知见者、乃破生死根尘之利具也。○法华文句四、佛以一切种智知。佛以佛眼见。开此智眼、乃名佛知见。○法华玄义九、灵知寂照、名佛知见。<b><span style='color:teal'>世人外迷著相、内迷著空。若能于相离相、于空离空、即是内外不迷。若悟此法、一念心开、是为开佛知见。佛、犹觉也。</span></b>智度论七十、佛名为觉。于一切无明睡眠中最初觉。故名为觉。<b><span style='color:teal'>分为四门、开觉知见、示觉知见、悟觉知见、入觉知见。若闻开示、便能悟入。</span></b>法华经方便品、令众生开佛知见者、即开觉知见也。欲示众生佛知见者、即示觉知见也。令众生悟佛知见者、即悟觉知见也。令众生入佛知见道者、即入觉知见也。○法华合论三、佛不言以佛知见授之众生、而言欲令众生开佛知见、示佛知见、悟佛知见、入佛知见者、则知众生本自有之、不从他以得之也。虽不从他以得之、必籍善知识为之缘。以方便为开示、而使之悟入也。○法华要解云、开、破无明之封。示、指所迷之真体。悟、豁然洞视。入、深造自得、而证一切种智。是为佛知见道也。又以四门配释四位四智四教等者、详天台文句、文句记、及法华科注等。<b><span style='color:teal'>即觉知见、本来真性而得出现。汝慎勿错解经意。见他道开示悟入、自是佛之知见、我辈无分。</span></b>按此小乘劣慧之机、每兴佛知见我辈无分之叹者。如法华信解品云、犹处门外、止宿草庵。自念贫事。我无此物。又如穷子即受教敕、领知珍宝是也。<b><span style='color:teal'>若作此解、乃是谤经毁佛也。彼既是佛、已具知见、何用更开。汝今当信佛知见者、只汝自心、更无别佛。盖为一切众生、自蔽光明、贪爱尘境、外缘内扰、甘受驱驰。</span></b>驱驰、驱车马而驰逐也。○诗皇华篇、载驰载驱。○案此言为尘劳所驱驰也。<b><span style='color:teal'>便劳他世尊、从三昧起、</span></b>三昧见前注。○法华方便品、尔时世尊从三昧安详而起、告舍利弗、诸佛智慧、甚深无量。其智慧门、难解难入。一切声闻辟支佛所不能知。<b><span style='color:teal'>种种苦口、</span></b>法华方便品、如来能种种分别、巧说诸法。言辞柔软、悦可众心。○苦口犹云苦言。法华经信解品、如是苦言、汝当勤作。又以软语、若如我子。<b><span style='color:teal'>劝令寝息、</span></b>寝、止也。○寝息者、止其贪爱也。<b><span style='color:teal'>莫向外求、与佛无二。故云开佛知见。吾亦劝一切人、于自心中、常开佛之知见。世人心邪、愚迷造罪。口善心恶、贪嗔嫉妒、谄佞我慢、</span></b>我慢者、自恃高贵而慢他之谓也。○法华经方便品、我慢自矜高、谄曲心不实。<b><span style='color:teal'>侵人害物、自开众生知见。若能正心、</span></b>大学、所谓修身、在正其心。<b><span style='color:teal'>常生智慧、观照自心、止恶行善、是自开佛之知见。汝须念念开佛知见、勿开众生知见。开佛知见、即是出世。开众生知见、即是世间。汝若但劳劳执念</span></b>劳、疲也。勤也。说文、剧也。劳劳、言劳之至也。<b><span style='color:teal'>以为功课者、</span></b>功、功令。课、课程。每日限定时间作事、谓之功课。<b><span style='color:teal'>何异牦牛爱尾。</span></b>牦、音毛○法华方便品、见六道众生、贫穷无福慧。入生死险道、相续苦不断。深著于五欲、如牦爱尾。以贪爱自蔽、盲瞑无所见。○牦牛黑色。背有长毛。尾粗大、毛尤长。颇自爱护。人取尾毛以为冠缨。<b><span style='color:teal'>达曰、若然者、但得解义、不劳诵经耶。师曰、经有何过。岂障汝念。只为迷悟在人、</span></b>在人之人、非指他人言。亦指迷悟人之自己也。<b><span style='color:teal'>损益由己。</span></b>损益犹言增灭。<b><span style='color:teal'>口诵心行、即是转经。</span></b>转、转诵也。即诵满一遍又一遍、次第遍遍诵下之意。<b><span style='color:teal'>口诵心不行、即是被经转。</span></b>被经转、为经所转也。<b><span style='color:teal'>听吾偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>心迷法华转。</span></b>但执诵文字语句者、则为法华所转。<b><span style='color:teal'>心悟转法华。</span></b>楞严经、若能转物、即同如来。○中庸注、诚能动物、即转物之义。<b><span style='color:teal'>诵经久不明。</span></b>法达诵法华经三千部、不明此经之宗旨。<b><span style='color:teal'>与义作仇家。</span></b>此言与法华经义相违也。仇家、冤家也。○起信论、或为知友。或为冤家。<b><span style='color:teal'>无念念即正。</span></b>无念无作而念经、即为正心念经。<b><span style='color:teal'>有念念成邪。</span></b>有有无之念、则为邪心被经转。<b><span style='color:teal'>有无俱不计、</span></b>不计、不涉计较也。<b><span style='color:teal'>长御白牛车。</span></b>驾驭车马曰御。○法华科注、白即是诸色之本、而与本净无漏相应。体具万德、如肤之充。烦恼不染、如色之洁。○华严合论、门前三驾、且受权乘。露地白牛、方明实德。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>达闻偈、不觉悲泣。言下大悟。而告师曰、法达从昔已来、实未曾转法华。乃被法华转。再启曰、</span></b>再启、再开问也。<b><span style='color:teal'>经云、诸大声闻乃至菩萨、皆尽思共度量、不能测佛智。</span></b>法华经方便品、假使满世间、皆如舍利弗。尽思共度量、不能测佛智。○唯识十、如来实心、等觉菩萨尚不知故。<b><span style='color:teal'>今令凡夫但悟自心、便名佛之知见。自非上根、</span></b>眼等诸根上利者、曰上根。<b><span style='color:teal'>未免疑谤。又经说三车、羊鹿牛车、与白牛之车、</span></b>羊车喻声闻。鹿车喻缘觉。牛车喻菩萨。白牛之车喻一佛乘。<b><span style='color:teal'>如何区别。愿和尚再垂开示。</span></b>开示者、启发之而示以佛道也。<b><span style='color:teal'>师曰、经意分明、</span></b>经意、指法华经方便譬喻二品之意。<b><span style='color:teal'>汝自迷背。诸三乘人、不能测佛智者、患在度量也。</span></b>度、入声。量之也。<b><span style='color:teal'>饶伊尽思共推、</span></b>饶伊、犹言尽他。<b><span style='color:teal'>转加悬远。</span></b>悬远、吊远也。<b><span style='color:teal'>佛本为凡夫说、不为佛说。此理若不肯信者、从他退席。</span></b>法华方便品、尔时世尊告舍利弗、汝已殷勤三请、岂得不说。汝今谛听。善思念之。吾当为汝分别解说。说此语时、会中有比丘、比丘尼、优婆塞、优婆夷、五千人等。即从座起。礼佛而退。所以者何、此辈罪根深重、及增上慢。未得谓得。未证谓证。有如此失、是以不住。世尊默然、而不制止。○听从也。从教也。从他即听他也。<b><span style='color:teal'>殊不知坐却白牛车、</span></b>法华经譬喻品、尔时长者各赐诸子等一大车、其车高广、众宝庄校、周匝栏盾、四面悬铃。又于其上、张设腋恰Ｒ嘁哉淦嬖颖Χ严饰之。宝绳交络。垂诸华缨。重敷婉筵。安置丹枕。驾以白牛。肤色充洁。形体姝好。有大筋力。行步平正。其疾如风。○案佛之知见、即在人人之自性中、故以坐白牛车喻之。更<b><span style='color:teal'>于门外觅三车。</span></b>法华经譬喻品、羊车、鹿车、牛车。今在门外、可以游戏。<b><span style='color:teal'>况经文明向汝道、唯一佛乘。</span></b>法华经方便品、舍利弗、如来但以一佛乘故、为众生说法。无有余乘若二若三。舍利弗、一切十方诸佛法亦如是。舍利弗、过去诸佛以无量无数方便种种因缘譬喻言辞、而为众生演说诸法。是法皆为一佛乘故。○案一佛乘、即人人自己之佛性、亦即佛之知见也。亦即人人自坐之白牛车也。<b><span style='color:teal'>无有余乘、若二若三、乃至无数方便、种种因缘、譬喻言词。是法皆为一佛乘故。汝何不省、三车是假、</span></b>法华方便品、佛以方便力、示以三乘教。众生处处著、引之令得出。又云、以假名字、引导于众生。为昔时故。为实施权。<b><span style='color:teal'>一乘是实、</span></b>涅经、一切众生所得一乘、一乘者、名为佛性。以是义故、我说一切众生悉有佛性。<b><span style='color:teal'>为今时故。</span></b>开权显实。<b><span style='color:teal'>只教汝去假归实。归实之后、实亦无名。</span></b>归一佛乘实相而见之、即无一佛乘实相之名。无妙法之相、此祖门下之眼、而非不见性者之所知也、故法句经云、森罗及万象、一法所印。一亦不为一。<b><span style='color:teal'>应知所有珍财、</span></b>所有珍财、众生本具之宝藏也。<b><span style='color:teal'>尽属于汝、由汝受用。</span></b>法华譬喻品、是大长者、财富无量。种种库藏悉皆充溢。今此幼童皆是吾子。爱无偏党。我有如是七宝大车、其数无量。应当等心、各各与之。○受用、享受之意。○朱子语录、不会历许多、事过便去、看易也。卒未得他受用。<b><span style='color:teal'>更不作父想、</span></b>父、指长者。喻诸佛如来也。<b><span style='color:teal'>亦不作子想、</span></b>子指诸穷人。喻一切众生。<b><span style='color:teal'>亦无用想。</span></b>法华信解品云、宜加用心、无令偏失。又曰、悉以付之、恣其所用。○案此言既得珍宝、则父想子想用想、三想一齐捐除。<b><span style='color:teal'>是名持法华经。从劫至劫、手不释卷、</span></b>转如是经无有究尽。<b><span style='color:teal'>从昼至夜、无不念时也。</span></b>自己有一乘法、故无不念时也。○妙玄第八、手不执卷、常读是经。口无言声、遍诵众典。佛不说法、常闻梵音。心不思维、遍照法界。<b><span style='color:teal'>达蒙启发。</span></b>论语述而篇、不愤不启。不悱不发。<b><span style='color:teal'>踊跃欢喜。</span></b>法华科注二、内解在心、名欢喜。喜动于形、名踊跃。○左传、距跃三百、曲踊三百。<b><span style='color:teal'>以偈赞曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>经诵三千部、</span></b>一遍为一部、法达共读三千遍法华经。<b><span style='color:teal'>曹溪一句亡。</span></b>往日恃诵经三千部有大功德、今日至曹溪于一句之下亡所恃也。<b><span style='color:teal'>未明出世旨、</span></b>出世旨、出兴于世间之旨。即一大事因缘也。言佛乘此一大事因缘来此世间度人者。<b><span style='color:teal'>宁歇累生狂。</span></b>宁、安能之意。累生、多生也。<b><span style='color:teal'>羊鹿牛权设、</span></b>佛不得已而设此羊鹿牛三乘。<b><span style='color:teal'>初中后善扬。</span></b>法华序品、演说正法初善中善后善。其义深远。其语巧妙。纯一无杂。具足清白梵行之相。○扬、演说而举扬之也。<b><span style='color:teal'>谁知火宅内、</span></b>火宅、火作方烧之宅。○法华譬喻品、三界无安、犹如火宅。<b><span style='color:teal'>元是法中王。</span></b>元、本来也。○法华信解品、法王法中久修梵行。今得无漏无上大果。○证道歌、法中王、最高胜。注曰、王中法王位过百王之上、故云法中王也。○案此言迷于火宅内者、一悟本来、即是法中王也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师曰、汝今后方可名念经僧也。达从此领玄旨。</span></b>玄旨、深奥之义理也。○张诗、静室谈玄旨。<b><span style='color:teal'>亦不辍诵经。</span></b>辍、音拙。止也。已也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>僧智通、寿州安丰人。</span></b>智通见传灯录五、会元二、正脉一、禅林类聚八。○唐之寿州、今之寿县。属安徽淮泗道。安丰县故城、在今寿县西南。<b><span style='color:teal'>初看楞伽经、</span></b>楞伽注见前。<b><span style='color:teal'>约千余遍、而不会三身四智。</span></b>不会、不明白也。○永嘉证道歌、三身四智体中圆。注云、三身四智者、乃觉性功用得名也。所言三身者、法身、报身、化身也。四智者、大圆镜智、平等性智、妙观察智、成所作智也。详后。<b><span style='color:teal'>礼师求解其义。师曰、三身者、清净法身、汝之性也、圆满报身、汝之智也。千百亿化身、汝之行也。</span></b>顿悟入道要门论上、问、束四智成三身者、几个智共成一身。几个智独成一身。答、大圆镜智独成法身。平等性智独成报身。妙观察智与成所作智共成化身。此三身亦假立名字分别。只令未解者看。若了此理、亦无三身应用。何以故、为体性无相、从无住本而立。亦无无作本。<b><span style='color:teal'>若离本性、别说三身、即名有身无智。</span></b>四智不离本性。若离本性而说三身。故曰有身无智。<b><span style='color:teal'>若悟三身无有自性、即名四智菩提。</span></b>三身从一自性而生、非三身中各有一自性也。○大乘庄严论、转八识成四智。束四智成三身。故既悟三身之无有自性。即明三身由四智而成也。○四智菩提、即四智之智慧也。<b><span style='color:teal'>听吾偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>自性具三身、</span></b>言各人自性中皆有三身。<b><span style='color:teal'>发明成四智。</span></b>顿悟入道要门论上、问、转八识成四智。束四智成三身。几个识共成一智。几个识独成一智。答、眼耳鼻舌身、此五识共成成所作智。第六是意、独成妙观察智。第七心识、独成平等性智。第八含藏识、独成大圆镜智。<b><span style='color:teal'>不离见闻缘、超然登佛地。</span></b>言不必不闻不见、屏绝外缘、已能直入佛地。<b><span style='color:teal'>吾今为汝说、谛信永无迷。</span></b>谛、审实不虚义。信、更无疑念也。<b><span style='color:teal'>莫学驰求者、</span></b>莫学、犹言勿效。驰求、向外驰求也。○血脉论、驰求觅佛、元来不得。<b><span style='color:teal'>终日说菩提。</span></b>此言莫学向外驰求、不向自性中求、虽终日说菩提、而终不得菩提也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>通再启曰、四智之义、可得闻乎。师曰、既会三身、便明四智。何更问耶。</span></b>转八识成四智。束四智成三身。三身既会、未有不明四智者。故曰何更问耶。<b><span style='color:teal'>若离三身、别谈四智。此名有智无身。即此有智、还成无智。</span></b>试以造屋喻之。四智如材料。三身如房屋。若离三身而别谈四智、犹离房屋而但讲材料。此名有材料而无房屋。虽有此材料、还与无材料相同。<b><span style='color:teal'>复说偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>大圆镜智性清净、</span></b>自性清净、唤为镜智。○唐释慧海云、湛然空寂、圆明不动、即大圆镜智。○三藏法数十四、一、大圆镜智。谓如来真智、本性清净、离诸尘染、洞彻内外、无幽不烛、如大圆镜、洞照万物、无不明了、是名大圆镜智。<b><span style='color:teal'>平等性智心无病。</span></b>唐释慧海曰、能对诸尘、不起爱憎、即是二性空。二性空、即平等性智。○三藏法数十四、二、平等性智。谓如来观一切法、与诸众生皆悉平等、以大慈悲心、随其根机、示现开导、令其证入、是名平等性智。○有隔碍相、则为有病。若无隔碍、万法流通、更无滞著、故为无病。<b><span style='color:teal'>妙观察智见非功、</span></b>唐释慧海云、能入诸根境界、善能分别、不起乱想、而得自在。即是妙观察智。○三藏法数十四、三、妙观察智。谓如来善能观察诸法圆融次第、后知众生根性乐欲、以无碍辩才、说诸妙法、令其开悟、获大安乐、是名妙观察智。○案六识、七识、历历事行、练磨纯熟、应机接物、任运不涉计度、顿时观察明了、不假功成、故云非功也。<b><span style='color:teal'>成所作智同圆镜。</span></b>应所成办、唤为所作智。○唐释慧海云、能令诸根随事应用、悉入正受、无二相者、即是成所作智。○三藏数十四、四、成所作智。谓如来为欲利乐诸众生、故普于十方世界、示现种种神通变化、引诸众生、令入圣道、成本愿力所应作事、是句成所作智。<b><span style='color:teal'>五八六七果因转、</span></b>五者、八识中之前五识也。如眼之能见色、耳之能闻声、鼻之能辨臭、舌之能别味、身之能知冷热、对于色声香味触之五尘、有能起五种识之性也。○八者、八识中之第八识也。又名阿赖耶识。又名藏识。凡为世间万物之本之种子、皆收藏于此识之中也。前五识、及第八识。皆属于果。○六者、八识中之第六识也。因前五识之感觉、而起分别判断之作用。故名曰意识。○七者、八识中之第七识也。名曰末那识。因六识分别五尘好恶、而由此识传送相续执取。故又谓之我见识。第六识、及第七识。皆属于因。○果因转者、即憨山大师所谓六七二识因中先转、五八一体至果乃圆也。<b><span style='color:teal'>但用名言无实性。</span></b>人天眼目下注、但用名言无实性。转名不转体也。○传灯录五注、但转其名、而不转其体也。○此言转八识成四智、在文字上则谓之转。在实性（又名自性、又名自心、自本性、真如、）上则无所谓转也。迷则为识、悟则为智。在实性固无所改变也。<b><span style='color:teal'>若于转处不留情、</span></b>心迷则为识、心悟则为智。一悟悟至极处、不再退转、即所谓不留情也。<b><span style='color:teal'>繁兴永处那伽定。</span></b>起信论法藏序、虽复繁兴鼓跃、未始动于心源。○笔削记一、繁、多也。兴、起也。繁、则染净多途。兴、则新新生起。○欲长保其寿、俟弥勒佛出世、以此为愿力者。名曰那伽定。○人天眼目下注云、那伽定者、此曰龙定。龙常静思念摄、故有定力。能现大变。佛有四威仪而常在定、故喻龙也。原注、如上、转识为智也。教中云、转前五识为成所作智。转第六识为妙观察智。转第七识为平等性智。转第八识为大圆镜智。虽六七因中转。五八果上转。但转其名、而不转其体也。按已上六十七字。考大藏经刻本、及明刻本。均作小字。惟近刻本误作大字。与坛经原文相混。非是。故仍作小字而冠原注二字以别之。憨山大师梦游集一、示周赐孺曰、周子请益法相宗旨。老人因揭六祖识智颂曰、大圆镜智性清净。平等性智心无病。妙观察智见非功。成所作智同圆镜。五八六七果因转。但转名言无实性。若于转处不留情。繁兴永处那伽定。此八句、发尽佛祖心髓、揭露性相根源。往往数宝算沙之徒、贪多嚼不烂、概视此为闲家具、曾无正眼觑之者。大可悯也。咸谓六祖不识字、不通教、何以道此。殊不知佛祖慧命、只有八个字包括无余。所谓三界唯心、万法唯识。以唯心故、三界寂然、了无一物。以唯识故、万法枞然。盖万法从唯识变现耳。求之自心自性、了不可得。所以佛祖教人、但言心外无片事可得。即黄梅夜半露出本来无一物。即此一语、十方三世诸佛、历代祖师、尽在里许擘不破。故衣钵止之。即二派五宗、都从此一语衍出。何曾有性相之分耶。及观识智颂、略为注破。若约三界唯心、则无下口处。因迷此心变而为识、则失真如之名。但名阿赖耶识。亦名藏识。此识乃全体真如所变者。斯正所谓生灭与不生灭和合而成。乃真妄迷悟之根。生死凡圣之本。楞伽云、藏识海常住。境界风所动。洪波鼓冥壑。无有断绝时。既云藏识即阿赖耶。而又云常住。则本不动也。然所动者非藏识。特境界风耳。偈云、前境若无心亦无。是则取境界者、非藏识、乃生灭心耳。此生灭心强名七识。其实是八识之动念、而谓生机。若此机一息、前境顿空、而六识纵能分别、亦无可寄矣。若前五识原无别体、但是藏识应缘之用。独能照境、不能分别。故曰同圆镜。其分别五尘者非五识。乃同时意识耳。故居有功。若不起分别、则见非功矣。由是观之。藏识本真、故曰性清净。其过在一念生心。是为心病。有生则有灭惟此生灭、如水之流。非水外别有流也。但水不住之性。见有流相。有流则非湛渊之水明矣。故楞伽二种生住灭、谓相生住灭、流注生住灭、此二种生灭、总属藏识。生灭不灭、则前七识生。生灭若灭、则唯一精真。其真如之性自兹复矣。复则识不名识而名智。故曰心无病。六祖大师所颂、约转八识而成四智。大圆镜智、藏识所转。平等性智、七识所转。妙观察智六识所转。成所作智、前五识转。以妄属藏识之用。故真亦同圆镜。然六七二识、因中先转。五八一体、至果乃圆。如此观之。识本非实、而妄有二用。故曰但转名言而已。换名不换体也。且此体不在禅定修行。唯在日用一切。圣凡同时转之。唯在留情不留情之间、故有圣凡迷悟之别。周子有志于此。谛向日用转处著眼。试定当看。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>通顿悟性智。遂呈偈曰、<span lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>三身元我体。</span></b>往时求三身于身外、今依师教、忽知三身元是在我体内。<b><span style='color:teal'>四智本心明。</span></b>昔以为得菩提后方可得四智、今乃知四智本于自心。心悟则转八识已成四智。<b><span style='color:teal'>身智融无碍。</span></b>身、三身。智、四智。三身以四智为体。四智以三身为用。体用合一、故曰无碍。<b><span style='color:teal'>应物任随形。</span></b>金光明经四天王品云、佛真法身、犹如虚空。应物现形、如水中月。○法华经普门品、佛告无尽意菩萨。善男子。若有国土众生、应以佛身得度者、观世音菩萨即现佛身而为说法。应以辟支佛身得度者、即现辟支佛身而为说法。应以声闻身得度者、即现声闻身而为说法。应以梵王身得度者、即现梵王身而为说法。应以帝释身得度者、即现帝释身而为说法。应以自在天身得度者、即现自在天身而为说法。应以大自在天身得度者、即现大自在天身而为说法。应以天大将军身得度者、即现天大将军而为说法。应以毗沙门身得度者、即现毗沙门身而为说法。应以小王身得度者、即现小王身而为说法。应以长者身得度者、即现长者身而为说法。应以居士身得度者、即现居士身而为说法。应以宰官身得度者、即现宰官身而为说法。应以婆罗门身得度者、即现婆罗门身而为说法。应以比丘比丘尼优婆塞优婆夷身得度者、即现比丘比丘尼优婆塞优婆夷身而为说法。应以长者居士宰官婆罗门妇女身得度者、即现妇女身而为说法。应以童男童女身得度者、即现童男童女身而为说法。应以天龙夜叉乾闼婆阿修罗迦楼罗紧那罗摩侯罗伽人非人等身得度者、即皆现之而为说法。应以执金刚神得度者、即现执金刚神而为说法。无尽意、是观世音菩萨、成就如是功德、以种种形游诸国土、度脱众生。<b><span style='color:teal'>起修皆妄动。</span></b>本具身智、何劳修治。若有修治、皆是妄动。<b><span style='color:teal'>守住匪真精。</span></b>执守三身四智、亦是不是。○上文言无住者人之本性。今若守住、非本性矣。故云匪真精也。<b><span style='color:teal'>妙旨因师晓。</span></b>妙旨、三身四智之旨也。○笔削记一、终实圆理、故曰妙旨。○师、谓六祖也。<b><span style='color:teal'>终亡染污名。</span></b>亡、无通。○马祖道一禅师云、道不用修、但莫污染。何为污染。但有生死心、造作趣向、皆是污染。○悟自性之身智、亡假名之染污。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>僧智常、信州贵溪人。</span></b>信州、唐置。元为路。明改广信府。今江西上饶县其旧治也。○贵溪、县名。唐置。故城在今江西贵溪县西。今属江西豫章道。<b><span style='color:teal'>髫年出家、</span></b>髫、音迢。髫年、小儿垂发辫时也。又为年幼者之称。<b><span style='color:teal'>志求见性。</span></b>见性、见前注中。<b><span style='color:teal'>一日参礼。</span></b>凡集禅门人坐禅说法诵经谓之参。故诘旦升堂云早参。日暮念诵云晚参。非时说法为小参。凡垂语之尾、多用参语。参言外妙旨之意也。○参礼者、因参礼师也。<b><span style='color:teal'>师问曰、汝从何来、欲求何事。曰、学人近往洪州</span></b>学人、学道人也。○菩萨璎珞经、佛子庄严二种法身、是人名学行人。○洪州见前注。<b><span style='color:teal'>白峰山礼大通和尚、</span></b>佛祖统纪四十一、神龙二年、北京神秀国师、示寂于东都大官寺、谥大通禅师。按传灯会元通载等神秀传、无住白峰山事。且大通为神秀谥号、不应其徒即称大通和尚。盖别有一大通也。<b><span style='color:teal'>蒙示见性成佛之义。未决狐疑。</span></b>汉书四、文帝记、朕狐疑。注、师古曰、狐之为兽、其性多疑。每渡冰河、且听且渡。故称多疑者而曰狐疑。<b><span style='color:teal'>远来投礼。</span></b>投礼、五体投地而行礼也。<b><span style='color:teal'>伏望和尚慈悲指示。师曰、彼有何言句、汝试举看。</span></b>看、语助词。姑一试之也。<b><span style='color:teal'>曰、智常到彼、凡经三月、未蒙示诲。为法切故、一夕独入丈室、</span></b>丈室又云方丈。禅林主持之正寝也。相传维摩诘居士之石室方一丈。丈室之名即本于此。○传灯录禅门规式、长老既为化主、即处于方丈、同净名之室。○往生论注上、如维摩方丈、苞容有余、何必国号无赀、乃称广大。○法苑珠林感通篇、吠舍离国宫城周五里。宫城北六里有寺塔。是说维摩经处。寺东北四里许有塔、是维摩故宅基。尚多灵神。其舍叠砖。传云积石。即是说法现疾处也。唐显庆年中敕使长史王玄策、因向印度、过净名宅。以笏量基、止有十笏。故号方丈。○头陀寺碑文、宋大明五年、始立方丈茅茨。注、高诱曰、堵长一丈高一丈。回环一堵为方丈。铣曰、宋孝武皇帝时也。言立方丈之室、以置经象也。<b><span style='color:teal'>请问如何是某甲</span></b>史记、某子甲何为不来乎。○按言某甲者、某以代姓、甲以代名。指人指己、于文字上皆可用之。<b><span style='color:teal'>本心本性。大通乃曰、汝见虚空否。对曰见。彼曰、汝见虚空有相貌否。对曰、虚空无形、有何相貌。彼曰、汝之本性、</span></b>禅家心与性名别实同、说性即说心、故独言本性。<b><span style='color:teal'>犹如虚空、了无一物可见、是名正见。</span></b>正见注见前。<b><span style='color:teal'>无一物可知、是名真知。无有青黄长短、但见本源清净、觉体圆明、即名见性成佛、亦名如来知见。学人虽闻此说、犹未决了。乞和尚开示。师曰、彼师所说、犹存见知、故令汝未了。吾今示汝一偈。<span
lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>不见一法存无见、</span></b>不见一法、承上文了无一物可见而言。然不可有无见二字存于胸中。存无见者、随在无见、故能障蔽自己。<b><span style='color:teal'>大似浮云遮日面。</span></b>浮云、喻胸中所存之无见二字也。○李白诗、总为浮云能蔽日。<b><span style='color:teal'>不知一法守空知、</span></b>不知一法承上文无一物可知而言。然不可执守空知。守空知者、如木石而取守空寂。即为空知所障、<b><span style='color:teal'>还如太虚生闪电也。</span></b>还如太虚生闪电。闪电喻执守之空知也。若不守空知、则太虚不生闪电矣。○太虚天空也。李群玉诗、心似闲云在太虚。○闪电、谓电光一瞥。喻疾速也。<b><span style='color:teal'>此之知见瞥然兴、</span></b>瞥、音劈。徐曰、瞥然、暂见也。<b><span style='color:teal'>错认何曾解方便。</span></b>错认以无知无见为是。而失见性之捷径。○法华文句三、方者秘也。便者妙也。○案方便共有三种解释。余二种略。<b><span style='color:teal'>汝当一念自知非、</span></b>自知非者、自知见之与知、俱不是也。<b><span style='color:teal'>自己灵光常显现。</span></b>灵光者、人人固有之佛性、灵灵照照、而放光明者。○五灯会元三、百丈禅师上堂。灵光独照、迥脱根尘。体露真常、不拘文字。心性无染、本自圆成。但离妄缘、即如如佛。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>常闻偈已、心意豁然。</span></b>维摩经第子品、即时豁然、还得本心。<b><span style='color:teal'>乃述偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>无端起知见、著相求菩提。</span></b>存无见、守空知、皆著相也。○菩提见前注。<b><span style='color:teal'>情存一念悟、</span></b>情、私意也。才存悟迹、何如未悟。故不可自以为悟也。<b><span style='color:teal'>宁越昔时迷。</span></b>言私意存一念之悟、与昔时之迷初无少异。<b><span style='color:teal'>自性觉源体、</span></b>圭峰禅师云、源者是一切众生本觉真性。亦名佛性。亦名心地。<b><span style='color:teal'>随照枉迁流。</span></b>随照、随见知照也。○枉、劳而无功。○迁流者、念念迁谢、如水之流注。<b><span style='color:teal'>不入祖师室、</span></b>祖师见前注。○论语、子曰由也升堂矣。未入于室也。<b><span style='color:teal'>茫然趣两头。</span></b>茫然、即杳茫意。无主张貌。○两头者、存无见、守空知也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>智常一日问师曰、佛说三乘法、</span></b>三乘指声闻乘为羊车、缘觉乘为鹿车、菩萨乘为牛车言也。详见法华经譬喻品。<b><span style='color:teal'>又言最上乘、</span></b>最上乘指大白牛车、譬得佛乘者。○金刚般若经、如来为发大乘者说。为发最上乘者说。○纂要三、最上者、一佛乘也。略疏云、最上乘者。圆顿教是也。<b><span style='color:teal'>弟子未解、愿为教授。</span></b>教授、教法授道也。○楞伽经一、现方便而教授。○辅行四之三、宣传圣言名之为教。训诲于义名之为授。<b><span style='color:teal'>师曰、汝观自本心、莫著外法相。法无四乘、人心自有等差。见闻转诵是小乘。</span></b>仅据目之所见、耳之所闻、而诵读经典者、是知其然而不知其所以然也。悟法解义是中乘。仅能悟佛法、解经典中之意义、虽知其所以然、尚未能躬行实践者。<b><span style='color:teal'>依法修行是大乘。</span></b>既悟六度万行之理、能依法实践者。<b><span style='color:teal'>万法尽通、万法具备、一切不染、离诸法相、</span></b>法性一而相各异。其各异之相自外可见者、名法相。○维摩经佛国品、善解法相、知众生根。○大乘义章二、一切世谛、有为无为、通名法相。<b><span style='color:teal'>一无所得、名最上乘。</span></b>入道要门论上、大乘最上乘、其义云何。答、大乘者、是菩萨乘。最上乘者、是佛乘。又问、云何修而得此乘。答、修菩萨乘者、即是大乘。证菩萨乘、更不起观、至无修处、湛然常寂、不增不灭、名最上乘。即是佛乘也。<b><span style='color:teal'>乘是行义、</span></b>笔削记一、乘者就喻彰名、运载为义。如世舟车、可以运重致远。○乘以运载为义、故云行义。能行即是乘。但口说而不行、便非乘也。<b><span style='color:teal'>不在口争。</span></b>史记五十五、留侯世家、此难以口舌争也。○读书录、学者开口皆能言道理、然当体诸心、果能实好此道理否。又当体之身、果能实行此道理否。若徒能言之于口、而体诸身心者、皆不能然。是所谓自欺也。<b><span style='color:teal'>汝须自修、莫问吾也。一切时中、自性自如。</span></b>悟性论夜坐偈云、若识心性非形像、湛然不动自如如。<b><span style='color:teal'>常礼谢执侍、终师之世。僧志道、广州南海人也。</span></b>南海、县名。隋以番禺改置。明清时与番禺县并为省治。民国徒治佛山镇。属广东粤海道。<b><span style='color:teal'>请益曰、学人自出家、览涅经</span></b>大般涅经译本有二种。一种北凉昙无谶译、凡四十卷、名北本涅经。一种刘宋慧严等再治、凡三十六卷、名南本涅经。此涅经、系指北本涅经而言。<b><span style='color:teal'>十载有余、未明大意。愿和尚垂诲。师曰、汝何处未明。曰、诸行无常、是生灭法。生灭灭已、寂灭为乐。</span></b>诸行无常四句偈、过去离怖畏如来偈也。○涅经十三、过去之世、佛日未出、我于尔时作婆罗门。周遍求索大乘经典、乃至不闻方等文字。我于尔时、住于雪山。释提桓因心大惊怪。自变其身作罗刹像、甚可怖畏。下至雪山、去其（其字、释尊自指因地、）不远、而便立住。宣过去佛所说半偈、诸行无常、是生灭法。是苦行者、（苦行者、亦释尊自指因地、皆指作婆罗门身言、）闻是半偈、心生欢喜。即从座起、四方顾视、言向所闻偈、谁之所说。我于尔时、更无所见。唯见罗刹。即便前至是罗刹所、作如是言、善哉大士、汝于何处得是过去离怖畏者所说半偈。即答我言、我不食来已经多日、处处求索、了不可得。我即问言、汝所食者、为是何物。罗刹答言、食人暖肉。我复语言、汝但具足说是半偈。当以此身奉施供养。罗刹答言、谁当信汝。为八字故、弃所爱身。我即答言、十方诸佛、亦能证我为八字故舍于身命。罗刹答言、谛听谛听、当为汝说。生灭灭已、寂灭为乐。<b><span style='color:teal'>于此疑惑。师曰、汝作么生疑。</span></b>作么生、犹言因何。禅家疑问之词也。<b><span style='color:teal'>曰、一切众生皆有二身、谓色身法身也。</span></b>色身、地水火风四大也。按身者、外四大所成之身也。又为三种身之一。从四大五尘等色法而成之身、谓之色身。○法身。佛之真身也。○金刚纂要四、法身华竟非色身、非诸相。○按法身、即一切法平等实性也。<b><span style='color:teal'>色身无常、有生有灭。</span></b>智度论二十三、一切有为法无常者、新新生灭故、属因缘故、不增积故。复次、生时无来处、灭亦无去处、是故名无常。<b><span style='color:teal'>法身有常、无知无觉。经云、</span></b>见涅经十三圣行品。<b><span style='color:teal'>生灭灭已、寂灭为乐者、不审</span></b>不审、犹云未知。<b><span style='color:teal'>何身寂灭、何身受乐。若色身者、色身灭时、四大</span></b>对法论一、云何四大种、谓地界、水界、火界、风界。何等地界、谓坚劲性。何等水界、谓流湿性。何等火界、谓温热性。何等风界、谓轻等动性。<b><span style='color:teal'>分散、全然是苦。</span></b>大智度论十五、受此四大五众身。应有种种苦分。无有受身而不苦者。<b><span style='color:teal'>苦、不可言乐。若法身寂灭、即同草木瓦石、谁当受乐。又法性</span></b>起信法藏疏、法性者、明此真体普遍之义。通与一切法为性、即显真如、遍于染净、通情非情、深广之义。故智论曰。在众生数中、名为佛性。在非众生数中、名为法性。<b><span style='color:teal'>是生灭之体、五蕴</span></b>五蕴、色、受、想、行、识也。有相为色。领纳名受。取像曰想。迁流为行。分别为识。蕴者、积聚为义。谓积聚生死过患。<b><span style='color:teal'>是生灭之用。一体五用、生灭是常。生则从体起用、灭则摄用归体。若听更生、</span></b>更生、复生也。○山海经、无綮之国。其人无男女、穴居食土、死即埋之、其心不朽。死一百二十岁、乃复更生。<b><span style='color:teal'>即有情之类、不断不灭。若不听更生、则永归寂灭、同于无情之物。如是、则一切诸法被涅之所禁伏、尚不得生、何乐之有。师曰、汝是释子、</span></b>弥沙塞律、杂类出家、皆舍本姓、同称释子。○维摩经慧远疏、从佛释师教化出生、故名释子。○释子、释迦佛之弟子也。<b><span style='color:teal'>何习外道</span></b>唯识俗诠第一、外道者、心游道外。不顺真理、外于佛道、故名外道。<b><span style='color:teal'>断常邪见。</span></b>大智度论七、见有二种。一者常。二者断。常见者、见五众常忍乐。断见者、见五众灭心忍乐。一切众生、多堕此二见中。菩萨身断此二。亦能除一切众生二见、令处中道。<b><span style='color:teal'>而议最上乘法。据汝所说、即色身外别有法身、离生灭求于寂灭、又推涅常乐、言有身受用。斯乃执吝生死、</span></b>吝者、爱惜而不肯舍也。<b><span style='color:teal'>耽著世乐。</span></b>耽、音端。过乐也。尔邪乐也。○法华譬喻品、深著世乐、无有慧心。<b><span style='color:teal'>汝今当知佛为一切迷人、认五蕴和合为自体相、分别一切法为外尘相、好生恶死、</span></b>好恶俱去声。<b><span style='color:teal'>念念迁流、不知梦幻虚假、枉受轮回、以常乐涅、翻为苦相、终日驰求。佛愍</span></b>音闵。<b><span style='color:teal'>此故、乃示涅真乐、刹那</span></b>刹那、谓极短时也。○大藏法数、一念中有九十刹那。一刹那中有九百生灭。或云壮士一弹指间有六十刹那。<b><span style='color:teal'>无有生相、</span></b>生相、生起之相也。<b><span style='color:teal'>刹那无有灭相、</span></b>灭相、灭去之相也。<b><span style='color:teal'>更无生灭可灭、</span></b>无生灭、如空里无花。<b><span style='color:teal'>是则寂灭现前。</span></b>笔削记五、分明显了、更无暗昧、故曰现前。○黄檗传心法要下、声闻人见无明生无明灭。缘觉人但见无明灭、不见无明生。念念证寂灭。诸佛见众生终日生而无生、终日灭而无灭。无生无灭、即大乘果。<b><span style='color:teal'>当现前时、亦无现前之量、乃谓常乐。此乐无有受者、亦无不受者、岂有一体五用之名。何况更言涅禁伏诸法、令永不生。斯乃谤佛毁法。听吾偈曰、<span
lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>无上大涅、</span></b>无上见前注。○楞伽经、妄想不生、不起不灭、我说涅。涅者、如真实义见。离先妄想心心数法、逮得如来自觉圣智、我说是涅。○笔削记三、法身、解脱、般若、备此三点、以成大涅。○入道要门上、如何得大涅。师曰、不造生死业。对曰、如何是生死业。师曰、求大涅是生死业。舍垢取净是生死业。有得有证是生死业。不脱对治门则生死业。<b><span style='color:teal'>圆明常寂照。</span></b>一物不欠、故云圆。妙净明心、故云明。无始无终、故云常。无有散乱、故云寂。灵鉴不昧、故云照。<b><span style='color:teal'>凡愚谓之死、外道执为断。</span></b>断、断灭也。<b><span style='color:teal'>诸求二乘人、</span></b>二乘、声闻乘人缘觉乘人。<b><span style='color:teal'>目以为无作。</span></b>大智度论九十三、邪见者、所谓无作见。虽六十二种皆是邪见、无作最重。所以者何。无作言不应作功德求涅。若言天作。若言世界始来。虽是邪见而不遮作福德。以无作大恶、故不生。<b><span style='color:teal'>尽属情所计、</span></b>计、分别计度也。<b><span style='color:teal'>六十二见本。</span></b>以上所云之死断无作、即为见之本。○大般若经佛母品、开十四难而为六十二。先计色蕴有常等之四句。一、色为常。二、色为无常。三、色为常无常。四、色为非常非无常。他之受等四蕴亦然。合为二十句。此计过去之五蕴者也。又、计色有有边无边等四句。一、计色为有边。谓空之十方上下边际有穷极也。二、计色为无边。与上相反。三、计色为有边无边。四、计色为非有边非无边。他之四蕴亦然。合为二十句。此于现在五蕴之所执也。又、计色有如去不如去等四句。一、计色为如去。谓人来而生于此间、去而至于后世、亦如是也。二、计色为不如去。谓过去无所从来、未来亦无所去也。三、计色为如去如不去。谓身神和合而为人、死后神去而身不去也。四、计色为非如去非不如去。见有第三句过、而计此句也。计他之四蕴亦然。合为二十句。此于未来五蕴之所见也。三世合而有六十句。于此加身与神之一异二见而为六十二见。此六十二见、但为断常有无之边见也。<b><span style='color:teal'>妄立虚假名、</span></b>六十二见立种种见之名目、皆是假名目。<b><span style='color:teal'>何为真实义。</span></b>言凡夫外道二乘所执所云皆非真实义也。<b><span style='color:teal'>惟有过量人、</span></b>过量人、非常人所能量度之人也。<b><span style='color:teal'>通达无取舍。</span></b>通达涅真理。不取涅、不舍涅。<b><span style='color:teal'>以知五蕴法、</span></b>百法钞一、问五蕴法者、其体如何。答一切诸法、不过百法。合百法为五蕴也。法者、法体也。谓我身法体也。以常一主宰、所依五蕴体为法也。<b><span style='color:teal'>及以蕴中我、</span></b>即五蕴中常一主宰。<b><span style='color:teal'>外现众色像、一一音声相、平等如梦幻。</span></b>知五蕴与我及色像音声、皆平等而如梦幻。<b><span style='color:teal'>不起凡圣见、</span></b>黄檗云、欲观佛作清净光明解脱之相、观众生作垢浊暗昧生死之相。作此解者、历恒河沙劫终不能得阿耨菩提。又云、心若平等、不分高下、即与众生诸佛世界山河、有相无相、遍十方界、一切平等、无彼我相。此本源清净心、常自圆满、光明遍照也。<b><span style='color:teal'>不作涅解、</span></b>唐译楞伽经、不知生死涅差别之相、一切皆是妄分别有、无所有故。又云、非于生死外有涅、非于涅外有生死。<b><span style='color:teal'>二边三际断、</span></b>二边、有无也。○贤首法数一、二边、有边无边。○三际、过去未来现在也。又外内与中间也。○清凉观师心要笺、一念不生、前后际断。照体独立、物我皆如。○顿悟入道要门论下、又问、佛法在于三际否。师曰、见在无相、不在其外。应用无穷、不在于内。中间无住处。三际不可得。<b><span style='color:teal'>常应诸根用、</span></b>在眼为见。在耳为闻。在鼻为嗅。在口为谈。在手为捉。在足为步。<b><span style='color:teal'>而不起用想。</span></b>不起用想者、知识尽捐、心同太虚。有叩斯响、如谷应声。随类感通也。<b><span style='color:teal'>分别一切法、</span></b>因物付物也。<b><span style='color:teal'>不起分别想。</span></b>于第一义而不动。安有分别想。<b><span style='color:teal'>劫火烧海底、</span></b>仁王般若经护国品四无常偈、劫烧终讫、乾坤洞然。须弥巨海、都为灰飓。天龙福尽、于中雕丧。二仪尚殒、国有何常。<b><span style='color:teal'>风鼓山相击。</span></b>风鼓、灾风鼓动也。○山相击、须弥崩倒也。○因本经云、大三灾时、有大黑风吹使海水两披。取日宫殿、置须弥山半、安日道中。缘此世间有二日出、河渠流竭。其后久久、大风复取第三日出、大恒河竭。四日出、阿耨池竭。五日出、大海干枯。六日出、天下烟起。至七日出、天下洞然。直至梵天。火灾之后、布大黑云、周遍降雨、滴如车轮。无数千岁、其水渐长、至光音天、此水复减。有大风起、鼓动波涛、起沫积聚、自然坚固、变成天宫、七宝校饰。由此有梵天宫。其转减、依前聚沫。次第成就他化天宫。直至成四天下、依前建立。水灾之后、其次久久、大僧伽风至果实天、其风四布、吹诸天宫。使诸天宫相拍、碎若粉尘。直至天下诸大山王相拍亦然。<b><span style='color:teal'>真常寂灭乐、</span></b>如来所得之法、真实常住、故云真常。○楞严经四、独妙真常。○起信捷要上、究竟乐者。亦有二义。一者、无上菩提觉法乐。二者、无上涅寂灭乐。○涅经、生灭灭已。寂灭为乐。<b><span style='color:teal'>涅相如是。吾今强言说、</span></b>强、上声。勉强也。○六祖言吾今勉强说此涅相。<b><span style='color:teal'>令汝舍邪见。</span></b>舍邪见、舍其旧日不契佛道之见。<b><span style='color:teal'>汝勿随言解、</span></b>六祖谓志道当离去语言文字、不可随吾偈而解说也。<b><span style='color:teal'>许汝知少分。</span></b>少分、对全分言。○华严经净行品、我今随力说少分。犹如大海一滴水。○离言说相。方有少分相应。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>志道闻偈大悟、踊跃作礼而退。</span></b>踊跃见前注。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>行思禅师、生吉州安城刘氏。</span></b>大清一统志二百四十九、吉州唐武德五年置。明曰吉安府。清因之。属江西省。安城、唐之安福县也。属吉州。弘济禅师、名行思。姓刘氏。安福人。幼出家、参曹溪六祖。归、住清原净居寺。<b><span style='color:teal'>闻曹溪法席盛化。径来参礼。遂问曰、当何所务、即不落阶级。师曰、汝曾作什么来。曰、圣谛亦不为。</span></b>胜N宝窟经下本、圣谛者、苦寂灭道审实不虚、故名为谛。又能生不颠倒实解。故名为谛。圣为诸佛。就圣辨谛、故云圣谛。又此能生无漏圣解、目之为圣、故云圣谛。○碧严集一、圆悟云、真俗不二。即是圣谛第一义。<b><span style='color:teal'>师曰、落何阶级。</span></b>阶级、阶之层次也。○虚堂集一评云、实际理地。宁有阶差。<b><span style='color:teal'>曰、圣谛尚不为、何阶级之有。</span></b>心经、无苦集灭道。<b><span style='color:teal'>师深器之。令思首众。一日、师谓曰、汝当分化一方、无令断绝。</span></b>勿使佛祖相传之道断绝。<b><span style='color:teal'>思既得法、遂回吉州青原山。</span></b>大清一统志二百四十九、青原山在庐陵县东南十五里。山上有净居寺。<b><span style='color:teal'>弘法绍化。谥弘济禅师。</span></b>传灯录五、师既付法石头。唐开元二十八年、庚辰十二月十三日、升堂告众、跏趺而逝。僖宗谥弘济禅师。有归真之塔。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>怀让禅师、金州杜氏子也。</span></b>五灯会元、南岳怀禅师者。姓杜氏、金州人也。于唐仪凤二年四月八日降诞。年十岁时、唯乐佛书。时有三藏玄静过舍。告父母曰。此子若出家。必获上乘、广度众生。至垂拱三年、方十五岁。辞亲往荆州玉泉寺。依弘景律师出家。又云、坦然劝师谒嵩山安和尚。安启发之。乃直指曹溪参六祖。○金州属陕西。于后汉为西城郡。于魏为魏兴郡。西魏置为金州。明改为兴安州。清升为兴安府。民国废。今安康县其旧治也。<b><span style='color:teal'>初谒嵩山安国师、</span></b>传灯录四、弘忍大师、旁出嵩岳惠安国师。荆州支江人也。隋开皇二年壬寅生。唐景龙三年己酉灭。时称老安国师。详见后。○唐高僧传二十、法常演毗尼涅。通禅法。齐主崇为国师。以为始也。○嵩山、即中岳也。在登封县北一十里。<b><span style='color:teal'>安发之曹溪参叩。</span></b>发、发遣也、参叩、参学叩问而请益也。<b><span style='color:teal'>让至礼拜。师曰甚处来。曰、嵩山。师曰、什么物、恁么来。</span></b>毕懒庵教外别传录曰、什么物恁么来。六祖乃谓虚灵之本心。却无别指。<span
lang=EN-US>|<b><span style='color:teal'>曰、说似一物即不中。</span></b>教外别传录曰、谓此虚灵之本心、无物可比。○中去声。著也。<b><span style='color:teal'>师曰、还可修证否。</span></b>修证、修行证理也。像法决疑经曰、一切众生本是佛、今亦修证还成佛。<b><span style='color:teal'>曰、修证即不无、污染即不得。</span></b>教外别传录曰、谓此虚灵之本心、不可污染、杂念起时、便削除之。若不削除、则污染矣。○广雅曰、则、即也。故即字或通用作则。<b><span style='color:teal'>师曰。只此不污染、诸佛之所护念、</span></b>阿弥陀经曰、善男子、善女人、皆为一切诸佛之所护念。按大v略解云、护谓覆护、不使魔娆。念谓忆念、不令退失也。<b><span style='color:teal'>汝既如是、吾亦如是。西天</span></b>西竺在唐西方、故云西天。<b><span style='color:teal'>般若多罗</span></b>见后二十七祖注。<b><span style='color:teal'>谶</span></b>谶音寸。预言也。<b><span style='color:teal'>汝足下出一马驹、踏杀天下人、</span></b>马驹、指马祖而言、江西道一禅师、姓马氏。时号马祖。受法于怀让禅师。同参者九人。惟马祖密受心印。传灯录六、六祖能和尚谓让曰、向后佛法从汝边去。马驹踏杀天下人。厥后江西法嗣布于天下。○踏杀天下人者、言其纵横不可当之意。<b><span style='color:teal'>应在汝心、不须速说。</span></b>原注、一本无此二十七字。<b><span style='color:teal'>让豁然契会。遂执侍左右一十五载、日臻玄奥。</span></b>成公绥赋、精性命之至机。研道德之玄奥。<b><span style='color:teal'>后往南岳、</span></b>山之大者曰岳。南岳、衡山也。<b><span style='color:teal'>大阐禅宗。敕谥大慧禅师。</span></b>会元三、天宝三年八月十一日、圆寂于衡岳。谥大惠禅师最胜轮之塔。</span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>永嘉玄觉禅师、温州戴氏子。</span></b>会元二、师讳玄觉。本郡戴氏子。早岁出家。遍探三藏。精天台止观圆妙法门。于四威仪中、常冥禅观。后因聪朗禅师激励、与东阳策禅师、同诣曹溪。又见传灯录五、高僧传八、正脉一、类聚十二。○温州唐置、隋时为永嘉。明清二代名温州府。今浙江永嘉县、其旧治也。<b><span style='color:teal'>少习经论、</span></b>经论、三藏中之经藏论藏也。经者如来之金口说法。法华经涅经等。论为菩萨之祖述。唯识论俱舍论等。○三论检幽钞一、欲示师资不同故、师说名经、资言称论。以师所说可则可常、能显至道故、称为经。资之所作、便论佛语、更无异制、故称为论。<b><span style='color:teal'>精天台止观法门。</span></b>稽古略二、智者大师。讳智、字德安。住天台山。大师谓法华为一乘妙典。遂出玄义。曰释名、辨体、明宗、论用、判教相、之五重量也。后世宗之曰天台教。○小止观上、若夫泥洹之法、入乃多途。论其急要、不出止观二法。所以然者、止乃伏结之初门。观是断惑之正要。止则爱养心识之善资。观则策发神解之妙术。止是禅定之胜因。观是智慧之由藉。若人成就定慧二法、斯乃自利利人、法皆具足。○宋陈止观坐禅法要记、本自不动、何止之有。本自不蔽、何观之有。众生迷荡、去本日远。动静俱失、不昏即散。此二病本、出生众苦。令彼离苦、而获安隐。当用止观以为其药。病瘳药废、医亦不立。则止观者、乃假名字。即假即空、言语道断。以大悲故、无说而说。此摩诃止观之所为作也。○顿悟入道要门论下、讲止观慧座主问曰、一心三观义又如何。师曰、过去心已过去、未来心未至、现在心无住、于其中间、更用何心起观。曰禅师不解止观。师曰、座主解否。曰解。师曰如智者大师、说止破止、说观破观。住止没生死。住观心神乱。为当将心止心。为复起心观观。若有心观、是常见法。若无心观、是断见法。亦有亦无、成二见法。请座主子细说看。曰、若如是问、俱说不得也。师曰、何曾止观。<b><span style='color:teal'>因看维摩经、</span></b>维摩经、即维摩诘所说经。姚秦三藏法师鸠摩罗什译。○折衷疏云、维摩诘所说经者、乃弹偏斥小、叹大褒圆之经也。盖如来出世本怀、唯为一大事因缘故出现于世。所谓欲令众生开示悟入佛之知见。其奈小机未堪此闻。闻则生谤堕苦。故不得已而为实施权、先以华严拟宜。既二乘在座如聋如哑、不见不闻。是以不动寂场游化鹿苑。转四谛法轮、说三藏教。而二乘初闻佛法、遇便信受、保证遍真。故至方等会中、假宝积献盖、维摩示疾、排斥小行、褒叹圆宗。令二乘耻小慕大、发菩提心。此一经之大意也。<b><span style='color:teal'>发明心地。</span></b>心为万法之本、能生一切诸法、故云心地。又修行者依于心而近行、故云心地。又三业中心业最胜、故云心地。○心地观经八、三界之中以心为主。能观心者、究竟解脱。不能观者、究竟沉沦。众生之心犹如大地。五b五果从大地生。如是心法生世出世善恶五趣有学无学独觉菩萨及于如来。以此因缘、三界唯心、心名为地。<b><span style='color:teal'>偶师弟子玄策相访、</span></b>传灯录五、婺州玄策禅师者、婺州金华人也。出家游方。师曹溪六祖。后却金华。大开法席。<b><span style='color:teal'>与其剧谈。</span></b>剧谈、畅谈也。<b><span style='color:teal'>出言暗合诸祖。策云、仁者得法师谁。曰、我听方等经论、</span></b>方者、理之方正。等者、平等也。方等二字、本十二部内方广之别称。乃大乘法藏之总名也。近代诸师、分大乘显教经藏为五部。于华严般若法华涅四部外、立方等部。凡对小名大及泛明诸佛菩萨因果事理行位智断者、皆此部收。非同流俗伪传谓八年所说也。○方等部内以大宝积经大方等大集经为最广之部。大宝积经一百二十卷。妙义不可胜述。此外般舟三昧等经、为修定之要门。占察善恶业报经、为因果之行相。三千佛名经等、广赞诸佛及药师弥勒文殊等菩萨功德。楞伽经密严经深密经、开陈唯识。维摩经金光明经思益经、发明心性。投身饲虎以下诸经、多说地上菩萨之事。大乘同性经诸法无行经以后数种经、专明大乘无相之义。缘起圣道等经、明十二因缘之义。法身经以后、多陈如来功德、及诸杂行。○昔龙树菩萨以诸佛妙法、般若为母。而般若经文、凡数百卷。因约般若中道要义制无畏论。又述中论十二门论以为先导。提婆本之、复制百论。古师谓中论为方等之要归、众经之心体。以上诸论、方等论也。<b><span style='color:teal'>各有师承。后于维摩经、悟佛心宗、</span></b>佛心宗、禅宗之别名。直觉悟佛心为禅之体故也。佛心何物、心之自体是也。故云直指人心、见性成佛。人心之性即佛性也。发现佛性、谓之成佛。○宗镜录三、达磨大师云、明佛性宗、了无差误、名之曰祖。○中峰录五下、禅何物、乃吾心之名也。心何物、即我禅之体也。惟禅与心、异名同体。<b><span style='color:teal'>未有证明者。策云、威音王已前即得、</span></b>法华经常不轻品、乃往古昔过无量无边不可思议阿僧o劫有佛名威音王如来。劫名离衰。国号大成就。○楞严经五、我等先于威音王佛闻法出家。○法华通义六、此用空劫初成之佛。已前无佛。故宗门称向上曰威音那畔。○方语钞、禅录言威音王者、谓极远也。又指本分也。○祖庭事苑五、威音王佛已前。盖明实际理地。威音已后、即佛事门中。此借喻以显道、庶知不从人得。后人谓音王实有此缘、盖由看阅藏教之不审。○即得犹云即得其宗。又即得犹云即可也。言古佛未出前即可。古佛已出后、若无师证、便是天然外道也。<b><span style='color:teal'>威音王已后、无师自悟、尽是天然外道。</span></b>外道见前注。<b><span style='color:teal'>曰、愿仁者为我证据。策云、我言轻。</span></b>言轻者、谓其言不能尊重于人也。○玄策自谦人微言轻。<b><span style='color:teal'>曹溪有六祖大师、四方云集、</span></b>云集者法众如云之聚也。○过秦论、天下云集而响应。<b><span style='color:teal'>并是受法者。若云、则与偕行。觉遂同策来参。绕师三匝、</span></b>贤首五戒经、三匝表敬三尊、为灭三毒。绕、旋绕也。○要览中、旋绕、此方称行道。归敬之至也。○三匝、三周也。振锡而立。锡杖梵语隙弃罗。译曰声杖、智杖。简称为锡。僧侣修验者等所携之杖也。上部以锡为之、中部木为之、下部牙或角为之。头如塔婆形。有一大I。于其环周附小I数枚。僧侣行时、I发响声以警恶兽毒蛇者。○锡杖经、佛告比丘、汝等应受持锡杖。所以者何。过去未来现在诸佛皆执故。又曰智杖。又名德杖。彰显智行功德本故。圣人之表帜。贤士之明记。道法之幢。迦叶白佛、何名锡杖。佛言锡者轻也。倚依是杖、除烦恼、出三界故。锡、明也。得智明故。锡、醒也。醒悟苦空结使故。锡、疏也。谓持者与五欲疏断故。○五百问、持锡有多事。能警恶虫毒兽故。○振锡而立者、锡杖不著地、举起使离地而立也。案言僧人之持锡曰振锡曰飞锡曰卓锡曰驻锡、皆言其用锡杖当使立也。<b><span style='color:teal'>师曰、夫沙门者、</span></b>沙门为沙门那之略。又云桑门。梵语舍罗摩之讹。译云勤息。出家修佛道者之通名。此出家者、勤修诸善法、止息诸恶法也。○四十二章经、佛言辞亲出家、识心达本、解无为法、名曰沙门。○阿含经、舍离恩爱、出家修道。摄御诸根、不染外欲。慈心一切、无所伤害。遇乐不忻、逢苦不戚、能忍如地。故号沙门。<b><span style='color:teal'>具三千威仪、八万细行。</span></b>楞严经、三千威仪、八万微细、性业遮业。○对于具足戒之二百五十、该称其他之细行而云三千威仪。三千者、但显数之多。如三千威仪经、法数者强凿成三千之数量也。○三千之威仪者、小乘比丘之事。大乘之菩萨、有八万之威仪。按八万者、八万四千之略。是亦仅示数之多量。然法数者作说谓三千威仪配身口七支、成二万一千。此约贪嗔痴之三毒等分而成八万四千。见大藏法数六十八。○撰择集、不犯威仪有二、一大乘谓有八万。二小乘谓有三千。○法界次第下之上、三千威仪、八万律行。○三千威仪约二百五十戒、各有四威仪、合为一千。三世转为三千。三千威仪、分配身口七支、则为二万一千。复约对治三毒及等分。则成八万四千。见翻译名义集四。<b><span style='color:teal'>大德</span></b>僧史略、行满德高曰大德。<b><span style='color:teal'>自何方而来、生大我慢。</span></b>我慢见前注。<b><span style='color:teal'>觉曰、生死事大、无常迅速。</span></b>生死呼吸间、不遑具威仪。请师直示。<b><span style='color:teal'>师曰、何不体取无生。了无速乎。</span></b>师言何不体取无生无死之真理、以了此无常迅速之生死乎。○俱舍光记一、夫生必死、言生可以摄死。故言众生。死不必生、如入涅。故不言众死。据此则知言无生者、可以包括无死在内。故不言无生无死、而但言无生。<b><span style='color:teal'>曰、体即无生。</span></b>体认自性、则自性本无生无死。<b><span style='color:teal'>了本无速。</span></b>一了百了、其生死已无迟速之可言。<b><span style='color:teal'>师曰、如是如是。</span></b>玄觉禅师本为求六祖为其证据而来。如是如是即为其印可也。<b><span style='color:teal'>玄觉方具威仪礼拜。</span></b>生死事大、岂可盲拜师尊。今为印可、所以拜之、示以非慢。<b><span style='color:teal'>须臾告辞。师曰、返太速乎。曰、本自非动、岂有速耶。</span></b>本、本来也。有动即有迟速。本自非动、岂有迟速之可言。<b><span style='color:teal'>师曰、谁知非动。</span></b>还诘之。逼入一层。<b><span style='color:teal'>曰、仁者自生分别。</span></b>言六祖不可自生分别心。唯识述记七末、言分别者、有漏三界、心、心所、法。以妄分别为自体故。○慈恩寺传七、菩萨以分别为烦恼。而分别之惑、坚类金刚。惟此经所诠无分别慧、乃能断除。○黄檗曰、心若不生。自然成大智者。决定不分别佛与众生、一切尽不分别、始得入我曹溪门下。<b><span style='color:teal'>师曰、汝甚得无生之意。曰、无生岂有意耶。师曰、无意谁当分别。</span></b>分别有二种。一为心、心所、之分别。此吾人所不可有者。一为维摩经善能分别诸法相、于第一义而不动。此吾人所不可无者。六祖谓果无意谁能分别。因此分别二字含有二种之意。闻玄觉如何答法、即可以证其学问之高下也。<b><span style='color:teal'>曰、分别亦非意。</span></b>分别者、即善能分别诸法相、于第一义而不动也。第一义不动、即非意也。孔子四绝中第一种之毋意、同此。<b><span style='color:teal'>师曰、善哉。少留一宿。时谓一宿觉。</span></b>宋高僧传、既决所疑。能留一宿。故曰一宿觉。<b><span style='color:teal'>后著证道歌。</span></b>传灯录、永嘉大师著证道歌一首、及禅宗悟修圆旨、庆州刺史魏靖缉而序之。成十篇。目为永嘉集。并行于世。<b><span style='color:teal'>盛行于世。谥曰无相大师。</span></b>传灯录五、师先天二年十月十七日、安坐示灭。十一月十三日、塔于西山之阳。敕谥无相大师。塔曰净光。<b><span style='color:teal'>时称为真觉焉。</span></b>传灯录五、觉者辐凑。号真觉禅师。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>禅者智隍、</span></b>会元三、河北智隍禅师。始参五祖。虽尝咨决、而修乎渐行。用住河北继庵。长坐积二十四载、不见惰容。后遇策禅师激励、遂往参六祖。<b><span style='color:teal'>初参五祖、自谓已得正受。</span></b>正受即禅定也。○探玄记三、纳法在心、名为正受。○观经玄义分、言正受者、想心都息、缘虑并亡。三昧相应。名为正受。○同、序分义、因前思想渐渐微细、觉想俱亡、唯有定心、与前境合、名为正受。<b><span style='color:teal'>庵居长坐、</span></b>奉佛之小舍曰庵。<b><span style='color:teal'>积二十年。师弟子玄策、游方至河朔、</span></b>黄河之北岸曰河朔。<b><span style='color:teal'>闻隍之名、造庵问云、汝在此作什么。</span></b>什么犹言何事也。<b><span style='color:teal'>隍曰、入定。</span></b>入于禅定也。定心于一处。止息身口意之三业。谓之禅定。○观无量寿经曰、出定入定、恒闻妙法。<b><span style='color:teal'>策云、汝云入定、为有心入耶、无心入耶。若无心入者、一切无情草木瓦石、应合得定。若有心入者、一切有情含识之流、</span></b>有情、动物之总名。唯识述记一本、梵言萨省⒋搜杂星椤Ｓ星槭豆省Ｓ智檎甙也。能有爱生故。○含识、含有心识者。即有情。○行事钞资持记上四之一、心依色中、名为含识。总摄六道有情之众。<b><span style='color:teal'>亦应得定。隍曰、我正入定时、不见有有无之心。策云、不见有有无之心。即是常定。</span></b>常定谓寻常之禅定也。既是寻常之禅定、有何出定入定之可言。<b><span style='color:teal'>何有出入。若有出入、即非大定。</span></b>大定大智大悲、为佛之三德。佛心证明、谓之大定。以大定能断一切之妄惑、是为断德。○庄子、大定持之。<b><span style='color:teal'>隍无对。良久、问曰、师嗣谁耶。策云、我师曹溪六祖。隍云、六祖以何为禅定。策云、我师所说、妙湛圆寂、</span></b>首楞严经三、妙湛总持不动尊。长水疏云、妙湛、法身也。法身无相。湛然常寂、无作无为、遍一切处、不生灭故。<b><span style='color:teal'>体用如如。</span></b>黄檗传心法要、如如之体。内如木石。不动不摇。外如虚空、不塞不碍。无能所。无方所。无相貌。无得失。○大乘义章三、言如如者、是前正智所契之理。诸法体同、故名为如。就一如中、体备法界恒沙佛法。随法辨如、如义非一、彼此皆如、故曰如如。<b><span style='color:teal'>五阴本空、</span></b>五阴者、色受想行识也。阴、积集之义。新译作五蕴。色蕴者、总该五根五境等有形之物质也。受蕴者、对境而受事物也。想蕴者、对境而想像事物也。行蕴者、对于他境而有嗔贪等之动作也。识蕴者、对境而有了别事物知识之心也。○阿含经曰、色如聚沫。受如浮泡。想如野马。行如芭蕉。识为幻法。<b><span style='color:teal'>六尘非有、</span></b>六尘色声香味触法也。○起信论、三界虚伪、唯心所现。离心则无六尘境界。<b><span style='color:teal'>不出不入、不定不乱。</span></b>此心本来未出、故无所谓入。本来未乱、故无所谓定。<b><span style='color:teal'>禅性无住、离住禅寂。</span></b>禅性本无止住、不可有住于禅寂之想。○禅寂译曰静虑。寂静而思虑之义也。○俱舍论二十八、依何义立静虑名。由此寂静能审虑故。○维摩经方便品、一心禅寂、摄诸乱意。○不动经、其心禅寂、常住三昧。<b><span style='color:teal'>禅性无生、离生禅想。</span></b>禅性本无生灭、不可有生于禅想之心。禅、四禅天也。想、非想非非想处、为天界最高之处也。生禅想者、有生四禅天及非想非非想天之心也。此心不离。有生即有灭矣。○禅源诸诠集都序一、达摩未到、古来诸家所解、皆是前四禅八定。诸高僧修之、皆得功用。南岳天台、令依三谛之理、修三止三观。教义虽最圆妙。然其趣入门户次第、亦只是前之诸禅行相。唯达摩所传者、顿同佛体、迥异诸门、故宗习者难得其旨。得即成圣、疾证菩提。失即成邪、速入涂炭。圭峰之言如此。学者不可有生于禅想之心。其理可以明矣。<b><span style='color:teal'>心如虚空、</span></b>释摩诃衍论三、论虚空有十义。一无障碍义、于诸色法中无障碍故。二周遍义、无所不至故。三平等义、无简择故。四广大义、无分际故。五无相义、绝色相故。六清净义、无尘累故。七不动义、无成坏故。八有空义、灭有量故。九空空义、离空著故。十无得义、能不执取故。○唐释慧海曰、心无形相、即是微妙色身。无相即是实相。实相体空。唤作虚空无边身。○传心法要、祖师云、佛说一切法、为除一切心。我无一切心、何用一切法。本源清净佛上、更不著一物。譬如虚空、虽以无量珍宝庄严、终不能住。佛性同虚空、虽以无量功德智慧庄严、终不能住。○读书录、心中无一事。其大浩然无涯。又曰、广大虚明气象、无欲则见之。又曰、私欲尽而心体无量。<b><span style='color:teal'>亦无虚空之量。</span></b>心离一切之所缘能缘、住于无心、故心如虚空。若心起妄想、测度我之心量、大如虚空之量。则心有所著、已非楞伽经之所谓离攀缘所缘无心之心量矣。故心如虚空、心中亦无虚空之量。<b><span style='color:teal'>隍闻是说、径来谒师。师问云、仁者何来。隍具述前缘。</span></b>述前缘、述玄策之言。<b><span style='color:teal'>师云、诚如所言、汝但心如虚空、不著空见、应用无碍、动静无心、凡圣情忘、</span></b>传心法要上、问、从上来皆云即心是佛。未审即那个心是佛。师云、你有几个心。云、为复即凡心是佛、即圣心是佛。师云、你何处有凡圣心耶。云、即今三乘中说有凡圣。和尚何得言无。师云、三乘中分明向你道凡圣心是妄。你今不解、反执为有。将空作实、岂不是妄。妄故迷心。汝但除却凡情圣境、心外更无别佛。祖师西来、直指一切人全体是佛。汝今不识、执凡执圣、向外驰骋、还自迷心。所以向汝道即心是佛。<b><span style='color:teal'>能所俱泯、</span></b>二法为对待之时、自动之法谓之能、不动之法谓之所。如能缘所缘能见所见等。○金刚经新注一、般若妙理、亡能所、绝对待。<b><span style='color:teal'>性相如如、</span></b>顿悟入道要门上、问如如者云何。答、如如是不动义。心真如故、名如如也。是知过去诸佛行此行、亦得成道。现在佛行此行、亦得成道。未来佛行此行、亦得成道。三世所修、证道无异、故名如如也。<b><span style='color:teal'>无不定时也。</span></b>无不定时、方是大定。○原注、一本无此三十五字。止云师悯其远来、遂垂开决。<b><span style='color:teal'>隍于是大悟。二十年所得心、</span></b>所得心、有所得之心。违背无相之真理、心中有所执著也。有所分别、谓之有所得、与无分别智相反者。○涅经十七、无所得者、则名为慧。有所得者、名为无明。又云、有所得者、名生死轮。一切凡夫、轮回生死、故有所得。菩萨永断一切生死、是故菩萨名无所得。○仁王良贲疏中二、有所得者、取相之心也。无所得心者、无分别智也。<b><span style='color:teal'>都无影响。</span></b>书、惠迪吉、从逆凶、惟影响。○影之于形。响之于声。相随而来者。无影响、言无所有也。<b><span style='color:teal'>其夜河北</span></b>河北即朔。士庶闻空中有声云、隍禅师今日得道。隍后礼辞、复归河北、开化四众。按出家二众。在家二众。合为四众也。或曰、四方归至之众也。已见前注。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>一僧问师云、黄梅意旨、甚么人得。师云。会佛法人得。僧云、和尚还得否。师云、我不会佛法。</span></b>禅宗颂古联珠通集第七、圆悟勤云、斩钉截铁。大巧若拙。一句单提。不会佛法。尽他叶落花开。不问春寒秋热。别别、万古寒潭空界月。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师一日欲濯所授之衣、</span></b>五祖所授之法衣也。○案自师一日至浣衣石上。传灯录、五灯会元、高僧传等、不载其文。指月录四则具载之。其方辩捏塑事、出传灯录五、五灯会元一、高僧传八、类聚十等。正宗记六、统纪三十、及古本不载。<b><span style='color:teal'>而无美泉。因至寺后五里许。见山林郁茂、</span></b>六书正认云、郁茂、草丰盛貌。<b><span style='color:teal'>瑞气盘旋。</span></b>瑞气、祥瑞之气。盘旋、犹言缭绕。<b><span style='color:teal'>师振锡卓地、</span></b>大明一统志八十、南雄府有霹雳泉。在大庾岭下云封寺东。其泉涌出石穴。甘冽可爱。相传昔大鉴禅师、得法归南、卓锡于此。又名卓锡泉。<b><span style='color:teal'>泉应手而出、积以为池。乃膝跪浣</span></b>浣音缓、亦作浣。涤也、濯衣垢也。<b><span style='color:teal'>衣石上。忽有一僧来礼拜、云方辩。是西蜀人。</span></b>四川省之西曰西蜀。<b><span style='color:teal'>昨于南天竺国。见达摩大师、</span></b>达摩事详后二十八祖注中。<b><span style='color:teal'>嘱方辩速往唐土。吾传大迦叶正法眼藏、</span></b>宗门杂录、王荆公向佛慧泉禅师云、禅宗所谓世尊拈华、出在何典。泉云、藏经亦不载。公云、余顷在翰苑、偶见大梵天王向佛决疑经三卷。因阅之。所载甚详。梵王至灵山、以金色波罗花献佛、舍身为床座。请佛为众生说法。世尊登座、拈花示众。人天百万、悉皆罔摄。独有金色头陀破颜微笑。世尊云。吾有正法眼藏、涅妙心、实相无相、微妙法门、不立文字、教外别传、付嘱摩诃迦叶。僧伽梨为比丘三衣之一、割截之更重合之而成。其义译有种种之名。为三衣中之最大。故称曰大衣。以条数最多。故称曰杂碎衣。入王宫聚落乞食说法、必服之。故称曰入王宫聚落时衣。余详第一品付汝衣法注。<b><span style='color:teal'>见传六代、于韶州曹溪、汝去瞻礼。方辩远来。愿见我师传来衣钵。师乃出示。次问上人攻何事业。曰、善塑、</span></b>善塑、工于塑佛像也。<b><span style='color:teal'>师正色曰、</span></b>韵瑞百五十二、唐颜真乡立朝正色。刚而有礼。<b><span style='color:teal'>汝试塑看。</span></b>看语助词。注见前。<b><span style='color:teal'>辩罔措。</span></b>论语为政篇、与直措诸枉注、措舍置也。○罔、无也。罔措、言手足无所措也。<b><span style='color:teal'>过数日、塑就真相、可高七寸、曲尽其妙。师笑曰、汝只解塑性、不解佛性。</span></b>佛性见前注。<b><span lang=EN-US style='color:teal'>s</span></b>梵纲经心地品、法身手摩其顶。○楞严经五。摩阿难顶。疏曰、顶是诸根之总。手为解结之要。摩而警动。将有解期。拊而安慰。令知深旨。<b><span style='color:teal'>曰、永为人天福田。</span></b>大毗婆娑论、梵云末奴沙、以能用意思惟、观察所作业、故名人。又曰、诸趣最胜、故名天也。○人天、人趣天趣也。○福田注见前。<b><span style='color:teal'>师仍以衣酬之。</span></b>五灯会元一、作酬以衣物。据此、以衣物酬谢其塑像之劳。此衣非五祖所传之衣也。<b><span style='color:teal'>辩取衣分为三、一披塑像、一自留、一用棕</span></b>棕音宗。○棕为常绿乔木。干似圆柱。高二丈许。叶作掌状分裂。有长柄。丛生干端。花小。色淡黄。有苞包之。其材可为床柱及小器具。叶之根部包干之毛。褐色。可制绳帚雨具箱簟之属。<b><span style='color:teal'>裹瘗</span></b>裹音果、包也。瘗音意、埋也。<b><span style='color:teal'>地中。誓曰、后得此衣、乃吾出世、住持于此。</span></b>僧寺中之主曰住持。谓居住寺中总持事务也。亦称主僧。○案潜碓类书云、住者安心觉海、永息攀缘。持者住持万行、无漏无失。又谓住世而维持佛法也。木佛画像、为住持之佛宝。黄卷赤轴之经文、为住持之法宝。剃法染衣之人、为住持之僧宝。<b><span style='color:teal'>重建殿宇。</span></b>原注、宋嘉v八年、有僧惟先、修殿掘地、得衣如新。像在高泉寺。祈祷辄应。○案此原注、世间流行本、有误以为本文而作大字者。今更正之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>有僧举卧轮禅师偈云、</span></b>五灯一、传灯录五、皆云卧轮者、非名、即住处也。○或曰、卧轮系禅师之名、惟无考耳。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>卧轮有伎俩、</span></b>伎俩、犹云伎能也。○陆游诗、天狐伎俩本无多。<b><span style='color:teal'>能断百思想。</span></b>思、谓令心造作为性。想、谓于境取像为性。断思想、如槁木死灰也。<b><span style='color:teal'>对境心不起、</span></b>心之游履攀缘之所为境。如色为眼识游履之所、谓之色境。乃至法为意识游履之所谓之法境也。○不起者、调伏心念令不起也。<b><span style='color:teal'>菩提日日长。</span></b>长、音掌、上声。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师闻之、曰、此偈未明心地。若依而行之、是加系缚。</span></b>烦恼缠绵于身心而不自由、故曰系缚。<b><span style='color:teal'>因示一偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>惠能没伎俩、</span></b>没伎俩、无作妙用也。<b><span style='color:teal'>不断百思想。</span></b>本来无思想。本来无思想、故不用断也。<b><span style='color:teal'>对境心数起、</span></b>顿悟入道要门论上、经云、从无住本、立一切法。又云、喻如明鉴、鉴中虽无像、而能现万像。何以故、为鉴明故、能现万像。学人为心无染故、妄念不生、人我心灭。毕竟清净。以清净故、能生无量知见。<b><span style='color:teal'>菩提作么长。</span></b>作么、为作么生之略。禅录之语。疑问之词。如言如何也。○按此句言菩提有何增减。○莲池大师曰、有诵六祖偈云、惠能没伎俩、不断百思想、对境心数起、菩提作么长、扬扬自谓得旨、便拟纵心任身、一切无碍。坐中一居士斥之曰、大师此偈、药卧轮能断思想之病也。尔未有是病、妄服是药。是药反成病。善哉言乎。今更为一喻。曹溪之不断百思想、明镜之不断万像也。今人之不断百思想、素缣之不断五采也。曹溪之对境心数起、空谷之遇呼而声起也。今人之对境心数起、枯木之遇火而烟起也。不揣已而自附于先圣者、试间处一思之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a08></a><span style='color:#333399'>顿渐品第八</span>（别本作南顿北渐第七。顿者、使人顿时解悟。渐者、使人依次修行。○南宗之顿、北宗之渐、约人分见、则论其二。依法入理、则归于一。皆是善巧方便之所致。见禅源诸诠都序下。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>时祖师居曹溪宝林、神秀大师在荆南玉泉寺。</span></b>宋高僧传、秀既事忍、忍默识之。深加器重。谓人曰、吾度人多矣。至于悬解圆照、无先汝者。忍于上元中卒。秀乃往江陵当阳山居焉。○玉泉寺、古本作荆南当阳山玉泉寺。传灯作荆州当阳山度门寺。荆南一统志六十二日、天文翼轸分野。宋淳熙初改曰荆南府。<b><span style='color:teal'>于时两宗盛化、人皆称南能北秀、</span></b>全唐文九百十七、皎然能秀二祖赞、二公之心、如月如日。四方无云、当空而出。三乘同轨、万法斯一。南北分宗、亦言之失。○佛祖统纪三十、师化韶阳、秀化洛下、南能北秀、自此而分。○传灯五、天宝四年、方定两宗。南能顿宗、北秀渐宗。乃著显宗记盛行于世。<b><span style='color:teal'>故有南北二宗顿渐之分。而学者莫知宗趣。师谓众曰、法本一宗、人有南北。法即一种、见有迟疾。何名顿渐。法无顿渐、人有利钝、故名顿渐。然秀之徒众、往往讥南宗祖师。不识一字、有何所长。秀曰、他得无师之智、</span></b>无师智、无师独悟之佛智也。○无师智、出法华譬喻品。法华要解曰、无师即不由他悟者也。法华句解曰、不因开示、自能解了、名无师智也。○大日经疏一、如是自证之境、说者无言、观者无见、不同手中庵摩勒果、可转授他人也。若可以言语授人者、释迦菩萨蒙定光佛授决之时、即可成佛。何故具修方便、要待无师自觉、方名佛耶。<b><span style='color:teal'>深悟上乘、</span></b>上乘见前注。<b><span style='color:teal'>吾不如也。且吾师五祖、亲传衣法。岂徒然哉。</span></b>徒、但也、空也。<b><span style='color:teal'>吾恨不能远去亲近。虚受国恩。</span></b>宋高僧传八神秀传、秀乃往江陵当阳山居焉。则天太后闻之、召赴都。肩舆上殿。亲加跪礼。内道场丰其供施。时时问道。敕认住山置度门寺、以旌其德。时王公以下京邑士庶、竞至礼谒。○僧史略、唐神秀自则天召入、历四朝、号国师。<b><span style='color:teal'>汝等诸人毋滞于此。可往曹溪参决。</span></b>参决、谓参见受决也。<b><span style='color:teal'>一日、命门人志诚曰、</span></b>传灯录五、吉州志诚禅师者、吉州太和人也。少于荆南当阳山玉泉寺奉事神秀禅师。<b><span style='color:teal'>汝聪明多智。</span></b>书、天聪明视我民聪明。○智、深明事理也。凡多计虑谋略技巧者、皆谓之智。<b><span style='color:teal'>可为吾到曹溪听法。若有所闻、尽心记取、</span></b>记取、犹记也。曹伯启诗、记取平生作盛谈。<b><span style='color:teal'>还为吾说。志诚禀命至曹溪。随众参请、不言来处。时祖师告众曰、今有盗法之人、潜在此会。志诚即出礼拜。具陈其事。师曰、汝从玉泉来。应是细作。</span></b>左传杜注、谍者曰游侦。谓之细作。又谓之间谍。见庄公二十八年及宣公八年传注。<b><span style='color:teal'>对曰不是。师曰、何得不是。对曰、未说即是、说了不是。师曰、汝师若为示众。</span></b>若为犹言如何。<b><span style='color:teal'>对曰、常指诲大众、住心</span></b>顿悟入门论上、问心住何处即住。答、不住无住处即住。问、云何是无住处。答、住一切处、即是住无住处。云何是不住一切处。答、不住一切处者、不住善恶有无内外中间。、不住空、亦不住不空。不住定、亦不住不定。即是不住一切处。只个不住一切处即是住处也。得如是者、即名无住心也。无住心者、是佛心。<b><span style='color:teal'>观净、长坐不卧。师曰、住心观净、</span></b>本自不动、何静之有。本自不蔽、何观之有。是病非禅。当时秀大师门下、皆偏于住心观静之病、故六祖以药除其病。非除其法也。今人本无此病、若误服其药、或以药能除病故、执而不舍。由是因药而反成病矣。今录圭峰禅师之言于下之偈后。以药药病。<b><span style='color:teal'>常坐拘身、于理何益。听吾偈曰、<span
lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>生来坐不卧。死去卧不坐。一具臭骨头、何为立功课。</span></b>此言人当明心见性、一悟即至佛地。何必在臭皮囊上、强立功课、而使之常坐不卧乎。○圭峰大师禅源诠二、息妄者息我之妄。修心者修唯识之心、故同唯识之教。既怀佛同、如何毁他渐门息妄看静、时时拂拭、凝心住心、专注一境、及跏趺调身调息等也。此等种种方便、悉是佛所劝赞。净名云、不必坐、不必不坐。坐与不坐、任逐机宜。凝心运心、各量习性。当高宗大帝乃至玄宗朝时、圆顿本宗、未行北地。唯神秀禅师大扬渐教、为二京法主。三帝门师、全称达摩之宗。又不显即佛之旨。曹溪荷泽、恐圆宗灭绝、遂呵毁住心伏心等事。但是除病、非除法也。况此之方便、本是五祖大师教授、各皆印可、为一方师。达摩以壁观、教人安心。外止诸缘、内心无喘、心如墙壁、可以入道。岂不正是坐禅之法。又庐山远公与佛陀耶舍二梵僧所译达摩禅经两卷、具明坐禅门户渐次方便。与天台及晷忝畔乱馊の奘狻９仕淖媸十年中胁不至席。即知了与不了之宗。各由见解深浅、不以调与不调之行而定法义偏圆。但自随病对治、不须赞此毁彼。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>志诚再拜曰、弟子在秀大师处、学道九年、不得契悟。</span></b>契悟、与本心契合而开悟也。<b><span style='color:teal'>今闻和尚一说、便契本心。弟子生死事大。和尚大慈、更为教示。</span></b>教示。教诲指示也。○韩愈诗、有儿虽甚怜。教示不免简。○元稹诗、父兄相教示、求利莫求名。<b><span style='color:teal'>师曰、吾闻汝师教示学人戒定慧法。未审汝师说戒定慧行相如何、与吾说看。诚曰、秀大师说、诸恶莫作名为戒。诸善奉行名为慧。自净其意名为定。</span></b>诸恶莫作。众善奉行。自净其意。是诸佛教。此一四句偈、总括一切佛教。佛教之广海、此一偈摄尽。大小乘八万之法藏、自此一偈流出。○增一阿含序第一、迦叶问言何等偈中、出生三十七品及诸法。时尊者阿难、便说此偈、诸恶莫作。诸善奉行。自净其意。是诸佛教。所以然者、诸恶莫作、是诸法本。便出生一切善法。善法即心意清净。○增一阿含经四十四、于此贤劫中有佛名为迦叶如来。寿二万岁。二十年中、恒以一偈以为禁戒。一切恶莫作。当奉行其善。能自净其意。是则诸佛教。<b><span style='color:teal'>彼说如此。未审和尚以何法诲人。师曰、吾若言有法与人、即为诳汝。</span></b>金刚经、如来于然灯佛所、于法实无所得。○传心法要下、净名云、除去所有。法华云、二十年中常令除粪。只是除去心中作见解处。又云、蠲除戏论之粪、所以如来藏本自空寂、并不停留一法。又问、祖传法与何人。师云、无法与人。云、云何二祖请师安心。师云、你若道有、二祖即合觅得心。觅心不可得故、所以道与你安心竟。若有所得、全归生灭。<b><span style='color:teal'>但且随方解缚。</span></b>禅源诸诠上、宿生何作。薰得此心。自未解脱。欲解他缚。○案随方解缚、随方便而解被缚人之缚也。故禅宗无定说法、要在当机解缚。<b><span style='color:teal'>假名三昧。</span></b>智度论二十八、一切禅定、亦名定、亦名三昧。<b><span style='color:teal'>如汝师所说戒定慧、实不可思议也。吾所见戒定慧又别。志诚曰、戒定慧只合一种、如何更别。师曰、汝师戒定慧接大乘人。吾戒定慧接最上乘人。悟解不同、见有迟疾。汝听吾说、与彼同否。吾所说法、不离自性。离体说法、</span></b>体、指自性而言。<b><span style='color:teal'>名为相说、</span></b>相说、著相之说也。<b><span style='color:teal'>自性常迷。须知一切万法、皆从自性起用。</span></b>万法唯心。离自性外、无戒定慧。故云起用。<b><span style='color:teal'>是真戒定慧法。听吾偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>心地无非自性戒。</span></b>心地观经八、三界之中、以心为主。众生之心、犹如大地。五b五果、从大地生。如是心法生世出世善恶五趣有学无学独觉菩萨及于如来。以此因缘、三界唯心、心名为地。○才有系念则违心地、所以为非。○起信论、以知法性无染、离五欲过故、随顺修行尸罗波罗蜜。<b><span style='color:teal'>心地无痴自性慧。</span></b>起信论、以知法性体明、离无明故、随顺修行般若波罗蜜。<b><span style='color:teal'>心地无乱自性定。</span></b>起信论、以知法性常定、体无乱故、随顺修行禅波罗蜜。<b><span style='color:teal'>不增不减自金刚。</span></b>自性本无增减、故成佛亦无增、居凡亦无减。其体精坚明净、百炼不消、故以金刚为喻。<b><span style='color:teal'>身去身来本三昧。</span></b>一切行住坐卧、来去自由、无不本于三昧。三昧者禅定也。唐释慧海曰、妄念不生为禅。坐见本性为定。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>诚闻偈、悔谢。乃呈一偈曰、<span lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>五蕴幻身、</span></b>此身即五蕴所幻化而成也。五蕴又作五阴。○毗婆尸佛经、五蕴幻身。○太平记、五蕴假成形。四大今归空。○圆觉经、我今此身、四大和合、所谓发毛爪齿皮肉筋骨髓脑垢色、皆归于地。唾涕脓血津液涎沫痰泪精气大小便利、皆归于水。暖气归于火。动转归于风。四大各离。今者妄身、当在何处。即知此身毕竟无体、和合为相、实同幻化。<b><span style='color:teal'>幻何究竟。</span></b>圆觉经、善男子、彼之众生、幻身灭故、幻心亦灭。幻心灭故、幻尘亦灭。幻尘灭故、幻灭亦灭。幻灭灭故、非幻不灭。譬如磨镜、垢尽明现。○顿悟入道要门论下、问、如何是幻。师曰、幻无定相、如旋火轮、如乾闼婆城、如机关木人、如阳焰、如空华、俱无实法。又问、何名大幻师。师曰、心名大幻师。身为大幻城。名相为大幻衣食。河沙世界、无有幻外事。凡夫不识幻、处处迷幻业。声闻怕幻境、昧心而入寂。菩萨识幻法、达幻体、不拘一切名相。佛是大幻师。转大幻法轮成大幻涅。转幻生灭得不生不灭。转河沙秽土成清净法界。<b><span style='color:teal'>回趣真如、法还不净。</span></b>真如中清净圆明、本无一法可得。若回趣真如自性。则自性中本来无非无痴无乱。斯即自性之戒定慧。若离自性而别求戒定慧法、则此法为不净矣。故金刚经曰、法尚应舍。○大慧普觉禅师答会侍郎书、既曰虚幻、则作时亦幻、受时亦幻、知觉时亦幻、迷倒时亦幻、过去现在未来皆悉是幻。今日知非、则以幻药复治幻病、病瘥药除、依前只是旧时人。若别有人有法、则是邪魔外道见解也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师然之。复语诚曰、汝师戒定慧、劝小根智人。</span></b>小根、可受小乘教之根性也。○唯识述记一本、令小根等、渐登圣位。吾戒定慧、劝大根智人。大根、大乘之机根也。○法华玄义一、令大根从不融向于融。<b><span style='color:teal'>若悟自性、亦不立菩提涅、亦不立解脱知见。</span></b>行宗记一上、五分法身者、戒定慧从因受名。解脱、解脱知见、从果受号。由慧断惑。惑无之处名解脱。出缠破障、反照观心、名解脱知见。<b><span style='color:teal'>无一法可得、</span></b>传心法要下、问、和尚见今说法、何得言无僧亦无法。师云、汝若见有法可说、即是以音声求我。若见有我、即是处所。法亦无法。法即是心。所以祖师云、付此心法时、法法何曾法。无法无本心。始解心心法。实无一法可得、名坐道场。道场者、只是不起诸见、悟法本空、唤作空如来藏。本来无一物、何处有尘埃。<b><span style='color:teal'>方能建立万法。</span></b>传心法要上、从前所有一切解处、尽须并却令空、更无分别。即是空如来藏。如来藏者、更无纤尘可有。即是破有法王出现世间。亦云我于然灯佛所无少法可得。此语只为空你情量知解。但销F表裹情尽、都无依执、是无事人。三乘教纲、只是应机之药、随宜所说。临时施设、各各不同。但能了知、即不被惑。第一不得于一机一教边守文作解。何以如此、实无有定法如来可说。<b><span style='color:teal'>若解此意、亦名佛身、亦名菩提涅、亦名解脱知见。见性之人、立亦得、不立亦得。</span></b>立、建立法门之事也。此言见性之人立菩提涅亦可、不立亦可。立解脱知见亦可、不立亦可。立一切万法亦可。不立亦可也。<b><span style='color:teal'>去来自由、</span></b>去来兼生死而言。<b><span style='color:teal'>无滞无碍。</span></b>坐禅仪注、自在者所往优游、而无碍滞。○庄子大宗师、古之真人不知说生、不知恶死、其出不诉、其入不距、然而往、然而来而已矣。不忘其所始。不求其所终。受而喜之。忘而复之。是之谓不以心捐道。不以人助天。是之谓真人。○传灯录、襄州居士庞蕴、字道元。有女灵照。居士将入灭、令灵照出视日午否。照曰日中矣、而有蚀也。居士出看、照登父坐合掌而逝。居士笑曰我女锋捷矣。于是更延七日。州牧于公□问疾。居士谓曰。但愿空诸所有。慎勿实诸所无。好住世间。皆如影响。枕公膝而化。<b><span style='color:teal'>应用随作、应语随答、普见化身、不离自性。</span></b>当用即作、当语即答、虽所作所答、随处不同、因人而异、即是普见一切化身。而所作所答者、皆不离自性。<b><span style='color:teal'>即得自在神通、游戏三昧、</span></b>璎珞经、天然之慧、彻照无碍、故名神通。○圆觉经释、游戏三昧者、菩萨得是三昧、于一切三昧中、出入迟速、皆得自在。譬如众兽戏时、若见师子、卒皆怖慑。师子戏时、自在无所畏难。○大智度论七、菩萨欲广度众生故、行种种百千三昧。问曰、但当出生此三昧、何以故复游戏其中。答曰、菩萨心生诸三昧、欣乐出入自在、名之为戏、非结爱戏也。戏名自在、如师子在鹿中、自在无畏、故名为戏。是诸菩萨于诸三昧有自在力、能出能入、亦复如是。余人于三昧中、能自在入、不能自在住、自在出。有自在住、不能自在入、自在出。有自在出、不能自在住、自在入。有自在入、自在住、不能在出。有自在住、自在出、不能自在入。是诸菩萨、能三种自在、故言游戏出生百千三昧。又五十、游戏诸神通者、先得诸神通、今得自在游戏。能至无量无边世界。菩萨住七地中时、欲取涅、尔时有种种因缘、及十方诸佛拥护、还生心欲度众生、好庄严神通、随意自在。乃至无量无边世界中无所挂碍、见诸佛国、亦不取佛国相。<b><span style='color:teal'>是名见性。志诚再启师曰、如何是不立义。师曰、自性无非、</span></b>无一念之非。<b><span style='color:teal'>无痴</span></b>无一念之痴。<b><span style='color:teal'>无乱、</span></b>无一念之乱。<b><span style='color:teal'>念念般若观照、常离法相、</span></b>般若性空故。<b><span style='color:teal'>自由自在。纵横尽得、有何可立。</span></b>本无一法可建立。<b><span style='color:teal'>自性自悟、</span></b>更不涉渐次阶级而一超直入也。<b><span style='color:teal'>顿悟顿修、</span></b>禅源诸诠下、顿悟顿修者、此说上上根性、乐欲具胜。一闻千悟。得大总持。一念不生。前后际断。此人三业、唯独自明了、余人所不见。<b><span style='color:teal'>亦无渐次。所以不立一切法。诸法寂灭、</span></b>法华方便品、诸法从本来、常自寂灭相。<b><span style='color:teal'>有何次第。志诚礼拜、愿为执侍、朝夕不懈。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>僧志彻、江西人。</span></b>一统志四十九、江西古扬州地也。○皇明纪要四、明曰南昌府。唐曰洪州。<b><span style='color:teal'>本姓张、名行昌。少任侠。</span></b>史记季布传如淳注、相与信为任、同是非为侠。所谓权行州里、力折公卿也。<b><span style='color:teal'>自南北分化、</span></b>祖庭事苑五、慧能居于双峰曹侯溪。神秀栖于江陵当阳山。同传五祖之法。盛行于天下。德行并高。于是道兴南北。能为南宗、秀为北宗、以居处称之也。<b><span style='color:teal'>二宗主虽亡彼我、而徒侣竞起爱憎。</span></b>唐圭峰禅师曰、其有性浮浅者、才闻一意、即谓已足。仍恃小慧、便为人师。未穷本末、多成偏执。故顿渐门下、相见如仇仇。南北宗中、相敌如楚汉。洗足之诲、摸象之喻、验于此矣。<b><span style='color:teal'>时北宗门人、自立秀师为第六祖。而忌祖师传衣为天下闻。乃嘱行昌来刺师。师心通、</span></b>心通、他心通也。六通中第三、名知他心通。○法界次第中六通门、三知他心通。修他心智者、若于深禅定中、发得他心智。即能知六道众生心心数种种所缘念事。是为他心通也。○般若经、三他心通。能如实知十方沙界、他有情类、心心所法。谓遍知他贪嗔痴等心。离贪嗔痴等心。乃至聚心散心。小心大心。寂静不寂静心。解脱不解脱心。皆如实知。○试以他心通之故事证之。○酉阳杂俎曰、相传云、一公初谒华严。严命坐。顷曰、尔看吾心在何所。一公曰、师驰白马过寺门矣。又问之。一公曰、危乎、师。何为处乎刹末也。华严曰、聪明果不虚。试复观我。一公良久。颡面赤作礼曰、师得无入普贤地乎。集贤校理郑符云、柳中庸、善易。尝诣普寂公。公曰、筮吾心所在也。柳曰、和尚心在前檐第七题。复问之。在某处。寂曰、万物无逃于数也。吾将逃矣。尝试测之。柳久之。瞿然曰、至矣、寂然不动、吾无得而知矣。又诜禅师本传云。日照三藏诣诜。诜不迎接。直责之曰、僧何为入俗嚣湫处。诜微膑。亦不答。又云、夫立不可过人头。岂容标身乌外。诜曰、吾前心于市。后心刹末。三藏果聪明者。且覆我。日照乃弹指数十、曰、是境空寂。诸佛从是出也。又按、大藏振字函第四卷云、西京光宅寺慧忠国师、肃宗待以师礼。有西天大耳三藏到京、云得他心慧眼。敕令与师试验。师问曰、汝得他心通耶。对曰、不敢。师曰、汝道老僧。即今在什么处。曰、和尚是一国之师。何得却去西川看竞渡。师再问汝道老僧即今在什么处。曰、和尚是一国之师。何得却在天津桥看弄猢狲。师第三问语亦同前。三藏良久。罔知去处。师叱曰、这野狐精。他心通在什么处。<b><span style='color:teal'>预知其事。</span></b>预知、预先得知也。<b><span style='color:teal'>即置金十两于座间。时夜暮、行昌入祖室、将欲加害。师舒颈就之、行昌挥刃者三、悉无所损。师曰、正剑不邪、邪剑不正、只负汝金、不负汝命。行昌惊仆、</span></b>仆、音赴、僵也。偃也。<b><span style='color:teal'>久而方苏。</span></b>苏、孙租切、与稣同。死而更生也。<b><span style='color:teal'>求哀悔过。即愿出家。师遂与金。言汝且去。恐徒众翻害于汝。汝可他日易形而来。吾当摄受。</span></b>摄受、又云摄取。以慈悲心摄取众生也。○胜N经、愿佛常摄受。○唐华严经二十八、普能摄受一切众生。<b><span style='color:teal'>行昌禀旨宵遁。后投僧出家。具戒</span></b>具戒者、比丘受二百五十戒也。即具足戒之略名。<b><span style='color:teal'>精进。</span></b>精进、勤也。勇猛修善法断恶法也。○慈恩上生经疏、精谓精纯、无恶杂故。进谓升进、不懈怠故。○华严大疏曰、精进、练心于法、名之为精。精心务达、目之谓进。○精进、为小乘七十五法中大善地法之一。又为大乘百法中善之一。<b><span style='color:teal'>一日、忆师之言、远来礼觐。</span></b>案礼记、诸候北面见天子曰觐、后人沿用之、以为下见上之称也。<b><span style='color:teal'>师曰、吾久念汝。汝来何晚。曰、昨蒙和尚舍罪。</span></b>昨、犹昔也。追溯已往皆日昨。<b><span style='color:teal'>今虽出家苦行、终难报德。其惟传法度生乎。</span></b>度生、济度众生也。<b><span style='color:teal'>弟子常览涅经、未晓常无常义。</span></b>大般涅经十三、善男子、我观诸行、悉皆无常。云何知耶、以因缘故。若有诸法从缘生者、则知无常。是诸外道、无有一法不从缘生。善男子、佛性无生无灭、无去无来。非过去、非未来、非现在。非因所作、非无因作、非作、非作者。非相、非无相。非有名、非无名。非名非色。非长非短。非阴界入之所摄持。是故名常。善男子、佛性即是如来。如来即是法。法即是常。善男子、常者即是如来。如来即是僧。僧即是常。以是义故、从因生法、不名为常。是诸外道、无有一法不从因生。善男子、是诸外道、觅佛性如来及法、是故外道所可言说、悉是妄语、无有真谛。诸凡夫人先见瓶衣车乘舍宅城郭河水山林男女象马牛羊、后见相似、便言是常。当知其实非是常也。善男子、一切有为、皆是无常。虚空无为、是故为常。佛性无为、是故为常。虚空者、即是佛性。佛性者、即是如来。如来者、即是无为。无为者即是常。常者即是法。法者即是僧。僧即无为。无为者即是常。善男子、有为之法、凡有二种、色法非色法。非色法者、心心数法。色法者地水火风。善男子、心名无常。何以故。性是攀缘相应分别故。善男子、眼识性异、乃至意识性异。是故无常。善男子、色界异乃至法境界异、是故无常。善男子、眼识相应异乃至意识相应异、是故无常。善男子、心若常者、眼识应独缘一切法。善男子、若眼识异乃至意识异、则知无常。以法相似、念念生灭。凡夫见已、计之为常。善男子、诸因缘相、可破坏故、亦名无常。所谓因眼因色因明因思惟生于眼识。耳识生时、所因各异。非眼识因缘、乃至意识异亦如是。复次、善男子、坏诸行因缘异故、心名无常。所谓修无常心异、修苦空无我心异。心若常者、应常修无常。尚不得观苦空无我。况复得常乐我净。以是义故、外道法中不能摄取常乐我净。善男子、当知心法必定无常。复次、善男子、心性异故、名为无常。所谓声闻心性异、缘觉心性异、诸佛心性异。一切外道心有三种。一者出家心。二者在家心。三者在家远离心。乐相应心异。苦相应心异。不苦不乐相应心异。贪欲相应心异。嗔恚相应心异。愚痴相应心异。一切外道相应心异。所谓愚痴相应心异。疑惑相应心异。邪见相应心异。进止威仪、其心亦异。善男子、心若常者、亦复不能分别诸色。所谓青黄赤白紫色。善男子、心若常者、诸忆念法不应忘失。善男子、心若常者、凡所读诵、不应增长。复次、善男子、心若常者、不应说言已作今作当作。若有已作今作当作、当知是心必定无常。善男子、心若常者、则无怨亲非怨非亲。心若常者、则不应言我物他物、若死若生。心若常者、虽有所作、不应增长。善男子、以是义故、当知心性各各别异。有别义故、当知无常。善男子、我今于此非色法中、演说无常、其义已显。复当为汝说色无常。是色无常本无有生。生已灭故。内身处胎歌罗逻时、本无有生、生已变故。外诸芽茎本亦无生、生已变故。是故当知一切色法悉皆无常。善男子、所有内色随时而变。歌罗逻时异。安浮陀时异。伽那时异。闭手时异、诸疱时异。初生时异。婴孩时异。童子时异。乃至老时、各各变异。外昧亦尔。芽茎枝叶花果昧异。歌罗逻时力异。乃至老时力异。歌罗逻时状貌异。乃至老时状貌亦异。歌罗逻时果报异、乃至老死时果报亦异。歌罗逻时名字异。乃至老时名字亦异。所谓内色坏已还合、故知无常。次第渐生、故知无常。次第生歌罗逻时乃至老时。次第生芽乃至果子。故知无常。诸色可灭、故知无常。歌罗逻灭时异、乃至老灭时异。牙灭时异、乃至果灭时异、故知无常。凡夫无智、见相似生、计以为常。以是义故、名曰无常。<b><span style='color:teal'>乞和尚慈悲、略为解说。师曰、无常者、即佛性也。有常者、即一切善恶诸法分别心也。曰、和尚所说、大违经文。师曰、吾传佛心印、</span></b>传心法要上、迦叶已来、以心印心。心心不异。印著空、即印不成文。印著物、即印不成法。故以心印心、心心不异。<b><span style='color:teal'>安敢违于佛经。曰、经说佛性是常、和尚却言无常。善恶诸法乃至菩提心、皆是无常、和尚却言是常。此即相违。今学人转加疑惑。</span></b>学人注见前。<b><span style='color:teal'>师曰、涅经、吾昔听尼无尽藏读诵一遍、</span></b>无尽藏、即刘志略之姑也。事见前文。<b><span style='color:teal'>便为讲说、无一字一义不合经文。乃至为汝、终无二说。曰学人识量浅昧、愿和尚委曲开示。师曰、汝知否、佛性若常、更说什么善恶诸法、乃至穷劫、无有一人发菩提心者。故吾说无常、正是佛说真常之道也。</span></b>佛性若常、则众生早已成佛。更不必说三藏十二部经以化度之。然何以历久而无有一人发菩提心者。盖就恶人一方面而论、可说佛性无常。放下屠刀、立地成佛、可说佛性有常。佛以人执著佛性为无常、故说有常。六祖以志彻执著佛性为有常、故说无常。故六祖谓吾说无常、正是佛说真常之道也。<b><span style='color:teal'>又、一切诸法若无常者、即物物皆有自性、容受生死、而真常性有不遍之处。故吾说常者、是佛说真无常义。</span></b>自性不生不灭、故自性不受生死。苟一切诸法若为无常、即物物之自性、皆各受生死矣。物物之自性既容受生死、则真常性之不生不死者、将有不遍之处。故六祖谓一切善恶诸法皆有常。即自性不生不死之故。佛以人执著一切善恶诸法分别心为有常、故说无常。六祖以志彻执著一切善恶诸法分别心为无常、故说有常。然自性往往为一切有为法所汩没、亦可谓之无常。故曰吾说常者、正是佛说真无常义也。<b><span style='color:teal'>佛比</span></b>经传释词十、比、皆也。说文曰、皆、俱词也。从比从白。徐锴曰、比、皆也。<b><span style='color:teal'>为凡夫外道执于邪常、诸二乘人于常计无常、共成八倒、</span></b>凡夫二乘各有四倒、故成八倒。于生死之无常无乐无我无净、执为常乐我净、此凡夫四倒也。于涅之常乐我净、执无常无乐无我无净、此二乘四倒也。凡夫谓之有为之四倒。二乘谓之无为之四倒。断有为四倒为二乘。断有为无为之八倒为菩萨。见大乘义章五末。○贤首法数四引涅云、凡夫四倒。苦计为乐。无常计常。无我计我。不净计净。二乘四倒。乐计为苦。常计无常。我计无我。净计不净。是云凡小八倒。<b><span style='color:teal'>故于涅了义教中、</span></b>按涅经者、宗佛性故、为满字大乘了义教。属圆妙醍醐胜修之判。如四教集解上所配。往披圭峰圆觉略疏上一曰、了义者、决择究竟显了之说。非覆相密意含隐之谭。破彼偏见、偏见、偏执一边之见也。<b><span style='color:teal'>而显说真常真乐真我真净。</span></b>涅经、不迁名常。安稳名乐。自在名我。无我名净。○常乐我净、大乘大般涅所具之四德也。一、常德。涅之体恒不变而无生灭、是名为常。又随缘化用而常不绝、名之为常。二、乐德。涅之体、寂灭而永安、名之为乐。又运用自在、所为适心、名之为乐。三、我德。我解有二种。一者就体、自实名我。二者就用。自在名我、四、净德。涅之体、解脱一切之垢染、名之为净。又随缘而处、未尝有污、名之为净。见大乘义章十八。○法华玄义四、破二十五有烦恼名净。破二十五有业名我。不受二十五有报为乐。无二十五有生死名常。常乐我净名为佛性显。<b><span style='color:teal'>汝今依言背义、以断灭无常、及确定死常、</span></b>六祖谓志彻汝以有断灭者为无常、及确定而死板者为常。岂知常可言无常、无常可言常、且自性本非常非无常乎。<b><span style='color:teal'>而错解佛之圆妙最后微言。</span></b>四教仪集解下、三谛圆融、不可思议。名为圆妙。○佛遗教经、是我最后之所教诲。云栖补注云、最后者、犹曰著述家所谓绝笔也。○微言、谓深妙之意旨也。○汉书艺文志、仲尼没而微言绝。七十子丧而大义乖。世尊说法四十九年、涅经最后、故云最后微言。<b><span style='color:teal'>纵览千遍、有何所益。行昌忽然大悟。说偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>因守无常心、佛说有常性。</span></b>凡夫二乘若执守以为无常。而佛欲破其执、则说以为有常。凡夫二乘若执守以为有常。而佛欲破其执、则又说以为无常。凡夫二乘若执守善根有二、一者常、二者无常。而佛欲破其执、则又说以为非常非无常。共分三层。此偈仅举一层者、省文也。<b><span style='color:teal'>不知方便者、</span></b>佛说常无常、皆为破凡夫二乘之执。犹之医病之药。皆权说也。此之谓方便。<b><span style='color:teal'>犹春池拾砾。</span></b>砾、说文、小石也。○涅经、我计无我。是颠倒法。乃至广破二乘无常无我之见。如春池中执石为宝。<b><span style='color:teal'>我今不施功、</span></b>忽得见性。本不假功用。○永嘉禅师证道歌、觉即了、不施功。弘德禅师注云、觉悟了彻底人、获无功用智、与有为功行不同也。<b><span style='color:teal'>佛性而现前。</span></b>自性天真佛竟尔现露。○永嘉证道歌、执指为月枉施功、根境法中虚捏怪。不见一法即如来、方得名为观自在。<b><span style='color:teal'>非师相授与、</span></b>此非师之相授与也。<b><span style='color:teal'>我亦无所得。</span></b>亦非我自己有所得也。○或云、非由师教示吾、焉得通彻。如此解法、文义浅陋、非两无所得之旨○唐释慧海云、般若体、毕竟清净、无有一法可得。○传心法要上、如来所说、皆为化人。如将黄叶为金、止小儿啼、决定不实。若有实得、非我宗门下客。且与你本体有甚交涉。故经云、实无少法可得、名为阿耨菩提。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师曰、汝今彻也。</span></b>彻通也。<b><span
style='color:teal'>宜名志彻。彻礼谢而退。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>有一童子、名神会、襄阳高氏子。</span></b>襄阳县汉置。今属湖北襄阳道。<b><span style='color:teal'>年十三、自玉泉来参礼、</span></b>高憎传三集八、释神会、姓高、襄阳人也。年方幼学、闻岭表曹侯溪慧能禅师盛扬法道。乃教善财南方参问。裂裳裹足、以千里为跬步之间耳。及见。能问会曰、从何所来。答曰、无所从来。能曰、汝不归去。答曰、一无所归。能曰、汝太茫茫。答曰、身缘在路。能曰、由身未到。答曰、今已得到、且无滞留。居曹溪数载。后遍寻名迹。开元八年敕配住南阳龙兴寺。续于洛阳大行禅法。肃宗皇帝诏入内供养。敕将作大匠、并功齐力、为造禅宇于荷泽寺中。上元元年、嘱别门人、避座望空顶礼。归方丈。其夜示灭。受生九十三岁矣。即建午月十三日也。迁塔于洛阳宝应寺。敕谥大师曰真宗。塔号般若焉。<b><span style='color:teal'>师曰、知识远来艰辛、还将得本来否。</span></b>永嘉禅师证道歌、但得本、不愁末。弘德禅师注云、根本既明、枝叶自茂。本者即本有灵觉之性也。<b><span style='color:teal'>若有本则合识主。</span></b>主、主人公。即自性也。<b><span style='color:teal'>试说看。会曰、以无住为本、见即是主。师曰、这沙弥争合取次语、</span></b>沙弥、出家男子受十戒者。○寒山诗、平侧不解厌。凡言取次出。或曰取次者、草率之义。又漫浪貌、容易语也。<b><span style='color:teal'>会乃问曰、和尚坐禅、还见不见。师以拄杖打三下、云、吾打汝是痛不痛。对曰、亦痛亦不痛。师曰、吾亦见亦不见。神会问如何是亦见亦不见。师云、吾之所见。常见自心过愆。</span></b>只常常看自己有不是处、便是进步。○法语汇、世人大病、只自己不肯认差、所以多郁多怒。若能自反自修、则客气自消。○聂双江云、圣人过多。贤人过少。愚人无过。盖过必学而后见也。不学者、冥行妄作以为常。不复知过。<b><span style='color:teal'>不见他人是非好恶。</span></b>责已者、可以成己之德。责人者、适以长己之恶。○读书录、日省己过之不暇、何暇责人之过。<b><span style='color:teal'>是以亦见亦不见。汝言亦痛亦不痛如何。汝若不痛、同其木石。若痛、则同凡夫、即起恚</span></b>恚、音惠。<b><span style='color:teal'>恨。汝向前见不见是二边、痛不痛是生灭。汝自性且不见、敢尔弄人。神会礼拜悔谢。师又曰、汝若心迷不见、问善知识觅路。</span></b>向善知识、问见自性之路、而使心悟。<b><span style='color:teal'>汝若心悟、即自见性、依法修行。汝自迷不见自心、却来问吾见与不见。吾见自知、岂代汝迷。汝若自见、亦不代吾迷。何不自知自见、乃问吾见与不见。神会再礼百余拜、求谢过愆。服勤给侍、不离左右。一日、师告众曰、吾有一物、无头无尾、无名无字、无背无面、诸人还识否。神会出曰、是诸佛之本源、神会之佛性。</span></b>此物本是离名绝相、无解无说、清净本觉、不与妄合。不生亦不灭。无来也无去。住禅定而不寂。在烦恼而不乱。虽在尘劳、亦不污染。宝体精光、一无所坏。此本非物。此本无名。非物则强指为物。无名则强名其名。无名之名。名曰本源佛性。<b><span style='color:teal'>师曰、向汝道无名无字、汝便唤作本源佛性。汝向去有把茆盖头、</span></b>从偏位向于正位者曰向去。从正位向于偏位者曰却来。○把茆盖头者、言取茆作草庵、盖在头上、以蔽风雨也。○竹窗随笔云、予单丁行脚时、忍饥渴。冲寒暑。备历诸苦。今幸得把茆盖头。<b><span style='color:teal'>也只成个知解宗徒。</span></b>上所答、全是呵斥、禅宗往往以呵斥之辞为印可者、即此类也。○法眼大师云、古人授记人、终不错。如今方知解为宗。即荷泽是也。○黄檗云、我此禅宗、从上相承已来、不曾教人求知求解。古人心利、才闻一言、便乃绝学。所以唤作绝学无为闲道人。今时人只欲得多知多解、广求文义、唤作修行。不知多知多解。翻成壅塞、唯知多与儿酥乳吃、消与不消都总不知。三乘学道人、皆是此样。尽名食不消者。所谓知解不消、皆为毒药。尽向生灭中取。真如之中、都无此事。故云我王库内无如是刀。从前所有一切解处、尽须并却令空。更无分别。即是空如来藏。如来藏者、更无纤尘可有。即是破有法王出现世间。亦云、我于然灯佛所、无少法可得。此语只为空你情量知解。但销F裹情尽、都无依执、是无事人。三乘教纲、只是应机之药、随宜所说。临时施设、各各不同。但能了知即不被惑。第一不得于一机一教边、守文作解。何以如此。实无有定法如来可说。我此宗门不论此事。但知息心即休。更不用思前虑后。<b><span style='color:teal'>祖师灭后、会入京洛、</span></b>即洛阳。周平王始都于此。东汉继之、故曰京洛。<b><span style='color:teal'>大宏曹溪顿教。著显宗记。</span></b>稽古略三、荷泽禅师、于天宝四载入京。著显宗记。以订两宗。南能顿宗。北秀渐宗也。全唐文九百十六、神会显宗记云、无念为宗、无作为本。真空为体、妙有为用。夫真如无念、非想念而能知。实相无生、岂色心而能见。无念念者、即念真如。无生生者、即生实相。无住而住、常住涅。无行而行、即超彼岸。如如不动、动用无穷。念念无求、求本无念。菩提无得、净五眼而了三身。般若无知、运六通而弘四智。是知即定无定、即慧无慧、即行无行。性等虚空、体同法界。六度自兹圆满、道品于是无亏。是知我法体空、有无双泯。心本无作、道常无念。无念无思、无求无得。不彼不此、不去不来。体悟三明、心通八戒。功成十力、富有七珍。入不二门、获一乘理。妙中之妙、即妙法身。天中之天、乃金刚慧。湛然常寂、应用无方。用而常空、空而常用。用而不有、即是真空。空而不无、便成妙有。妙有即摩诃般若、真空即清净涅。般若是涅之因、涅是般若之果。般若无见、能见涅。涅无生、能生般若。涅般若、名异体同。随义立名、故云法无定相。涅能生般若、即名真佛法身。般若能建涅、故号如来知见。知即知心空寂、见即见性无生。知见分明、不一不异。故能动寂常妙、理事皆如。如即处处能通、达即理事无碍。六根不染、即定慧之功。六识不生、即如如之力。心如境谢、境灭心空。心境双亡、体用不异。真如性净、慧鉴无穷。如水分千月、能见闻觉知。见闻觉知、而常空寂。空即无相、寂即无生。不被善恶所拘、不被静乱所摄。不厌生死、不乐涅。无不能无、有不能有。行住坐卧、心不动摇。一切时中、获无所得。三世诸佛、教旨如斯。即菩萨慈悲、递相传受。自世尊灭后、西天二十八祖、共传无住之心、同说如来知见。至于达摩、届此为初。递代相承、于今不绝。所传秘教、要藉得人。如玉髻珠、终不妄与。福德智慧、二种庄严。行解相应、方能建立。衣为法信、法是衣宗。唯指衣法相传、更无别法。内传心印、印契本心。外传袈裟、将表宗旨。非衣不传于法、非法不受于衣。衣是法信之衣、法是无生之法。无生即无虚妄、乃是空寂之心。知空寂而了法身、了法身而真解脱。<b><span style='color:teal'>盛行于世。是为荷泽禅师。</span></b>荷泽即地名以为寺号。○稽古略三、荷泽、山东东昌路曹州也○神会大师与六祖问答之语、见于传灯录者甚详。附录于后。以备参考。○传灯录卷二十八、师于大藏经内有六处有疑。问于六祖。第一问戒定慧曰、戒定慧如何。所用戒何物。定从何处修。慧因何处起。所见不通流。六祖答曰、定则定其心。将戒戒其行。性中常慧照。自见自知深。第二问。本无今有有何物。本有今无无何物。诵经不见有无义。真似骑驴更觅驴。答曰、前念恶业本无。后念善生今有。念念常行善行。后代人天不久。汝今正听吾言。吾即本无今有。第三问。将生灭却灭。将灭灭却生。不了生灭义。所见似聋盲。答曰、将生灭却灭。令人不执性。将灭灭却生。令人心离境。未若离二边。自除生灭病。第四问。先顿而后渐。先渐而后顿。不悟顿渐人。心裹常迷闷。答曰、听法顿中渐。悟法渐中顿。修行顿中渐。证果顿中顿。顿渐是常因。悟中不迷闷。第五问。先定后慧。先慧后定。定慧后初。何生为正。答曰、常生清净心。定中而有慧。于境上无心。慧中而有定。定慧等无先。双修自心正。第六问。先佛而后法。先法而后佛。佛法本根源。起从何处出。答曰、说即先佛而后法。听即先法而后佛。若论佛法本根源。一切众生心裹出。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师见诸宗难问、咸起恶心。多集座下、愍而谓曰、</span></b>愍、忧也。怜、恤也。○左传、吾代二子愍矣。<b><span style='color:teal'>学道之人、一切善念恶念、应当尽除。</span></b>高子遗书一、人想到死去一物无有。万念自然撇脱。然不如悟到性上一物无有。万念自无系累也。<b><span style='color:teal'>无名可名、</span></b>老子、道可道、非常道。名可名、非常名。○笔削记二、须知虽立真如之名。名即无名。无名之名。故曰假名。<b><span style='color:teal'>名于自性。无二之性、是名实性。</span></b>实性、又名实相。○证道歌注、实相即一切众生本有灵觉之心也。此心自无量劫来。至于今日。本自清净。本自圆满。本自具足。本自灵妙。廓若太虚。明如皎月。与他三世诸佛同体无异。<b><span style='color:teal'>于实性上建立一切教门。言下便须自见。诸人闻说。总皆作礼、请事为师。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a09></a><span style='color:#333399'>护法品第九</span>（别本作宣诏品第九。○护法、拥护佛之正法也。）<span
lang=EN-US style='color:#333399'></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>神龙</span></b>中宗年号。<b><span
style='color:teal'>元年上元日、</span></b>白六帖、正月十五日为上元。<b><span style='color:teal'>则天中宗诏云、</span></b>通鉴汇编五、则天顺圣皇后、僭位二十一年。太后（即则天皇后。）废中宗为卢陵王。立豫王旦为帝。政事决于太后。中宗皇帝、名显、高宗太子。即位后、为母后武氏废为卢陵王。居房州十四年。张柬之等迎复位。五年而崩。<b><span style='color:teal'>朕请安秀二师、</span></b>安、嵩岳慧安国师。秀、北宗神秀大师。○景德传灯录四、嵩岳慧安国师、荆州枝江人也。唐贞观中至黄梅。谒忍祖、遂得心要。武后征至辇下、待以师礼。与神秀禅师同加钦重。后尝问师甲子。对曰不记。后曰、何不记邪。师曰、生死之身其若循环。环无起尽、焉用记为。况此心流注、中间无间。见沤起灭者、乃妄想耳。从初识至动相。灭时亦只如此。何年月而可记乎。后闻、稽颡信受。寻以神龙二年、中宗赐紫袈裟。度弟子二十七人。仍延入禁中供养三年。又赐摩衲一副。师辞嵩岳。<b><span style='color:teal'>宫中供养。万几之暇、</span></b>书、一日二日万几。言王者当戒惧万事之几微也。后谓天子治理万事曰万几。亦作万机。<b><span style='color:teal'>每究一乘。</span></b>成佛唯一之教谓之一乘。○法华文句四上、圆顿之教为一佛乘。○胜N经、一乘即是第一义乘。<b><span style='color:teal'>二师推让云、南方有能禅师、密授忍大师衣法、传佛心印。可请彼问。</span></b>旧唐书僧神秀传、神秀尝奏则天、请迫惠能赴都。惠能固辞。神秀又自作书重邀之。惠能谓使者曰、吾形貌短陋。北土见之、恐不敬吾法。又先师以吾南中有缘。亦不可违也。竟不度岭而死。<b><span style='color:teal'>今遣内侍薛简、</span></b>内侍、官名。隋置内侍省、领内侍内常侍等官。皆以宦者为之。唐因其制。后人因沿称宦者为内侍。<b><span style='color:teal'>驰诏请迎。愿师慈念、速赴上京。</span></b>上京、京师之通称。○边让赋、尽恭肃乎上京。○孟浩然诗、观光来上京。<b><span style='color:teal'>师上表辞疾、愿终林麓。</span></b>山足曰麓。○礼记王制篇、林麓川泽、以时入而不禁。薛简曰、<b><span style='color:teal'>京城禅德皆云、</span></b>韩愈诗、东风华树下。送尔出京城。○禅德、参禅师之有德行者。<b><span style='color:teal'>欲得会道、</span></b>会道、体会大道也。<b><span style='color:teal'>必须坐禅习定。</span></b>此指四禅八定而言。<b><span style='color:teal'>若不因禅定而得解脱者、未之有也。未审师所说法如何。师曰、道由心悟、岂在坐也。</span></b>传灯录、南岳让禅师。见马祖坐禅次。师欲接之。故将片砖于祖庵前石上。磨之复磨。祖曰、作什么。师曰。磨砖作镜。祖曰、磨砖岂得成镜。师曰、磨砖既不成镜。坐禅岂得成佛。祖曰、如何即是。师曰、如牛驾车。车若不行。打牛即是。打车即是。祖无对。师又问汝学坐禅。为学坐佛。若学坐禅。禅非坐卧。若学坐佛。佛非定相。于无住法、不应取舍。汝若坐佛、即是杀佛。若执坐相、非达其理。<b><span style='color:teal'>经云、若言如来若坐若卧、是行邪道。</span></b>金刚经、若有人言如来、若来、若去、若坐、若卧。是人不解我所说义。何以故。如来者、无所从来、亦无所去、故名如来。<b><span style='color:teal'>何故。无所从来、亦无所去、无生无灭、是如来清净禅。</span></b>如来清净禅、省曰如来禅。为楞伽经所说四种禅之一。如来所得之禅定、即首楞严定也。依此禅定、穷竟法身般若解脱三德秘藏之大涅、而起无作之妙用。○楞加经二、云何如来禅。谓入如来地得自觉圣智相三种乐住、成办众生不思议事、是名如来禅。○楞伽经注解二、如来禅者、即首楞严也。○禅源都序上一、若顿悟自性、本来清净、元无烦恼。无漏智性本来具足。此心即佛、毕竟无异。依此而修者、是最上乘禅。亦名如来清净禅。亦名一行三昧。此是一切三昧根本。若能念念修习、自然渐得百千三昧。达磨门下展转相传者、是此禅也、○证道歌、顿觉了如来禅、六度万行体中圆。○元亨释书道璇传、璇曰、我有心法曰如来禅。昔三藏菩提达磨自天竺来、付此法于慧可。○按以上皆以如来禅为至极之法、即达磨所传之宗旨也。然唐之仰山。又立祖师禅名目。以祖师禅为达磨所传之心印。以如来禅为未了之名。此说与本经宗旨不合、故略之。<b><span style='color:teal'>诸法空寂、</span></b>法华信解品、一切诸法。皆悉空寂。○唐释慧海曰、心无起灭。对境寂然。一切时中。毕竟空寂。即是常不离佛。<b><span style='color:teal'>是如来清净坐。</span></b>法华经法师品、如来座者一切法是空。○法华大成六、法空即佛自证平等妙法。实相真空。离一切相、即一切法也。教坐如来座者。非是小乘人空座。不达法空。今既作佛。应坐法空之座。说一切诸佛权实之法。使悟无二无三。证一切诸佛实智之道。令入一相一味。所谓唯有一乘。余二非真。常寂灭相。终归于空也。法空安心。于诸法中得最自在。名之为座。坐此座者。终日说法。不见有法可说也。<b><span style='color:teal'>究竟无证、</span></b>顿悟入道要门论上、问、修道者以何为证。答、毕竟证为证。问、去何是毕竟证。答、无证无无证。是名毕竟证。问、云何是无证。云何是无无证。答、于外不染色声等、于内不起妄念心、得如是者、即名为证。得证之时、不得作证想、即名无证也。得此无证之时、亦不得作无证想、是名无证、即名无无证也。<b><span style='color:teal'>岂况坐耶。简曰、弟子回京、主上必问。愿师慈悲、指示心要、</span></b>心者、心髓。要者、精要。为法门至极之名。又心性上精要之法义也。<b><span style='color:teal'>传奏两宫、及京城学道者。譬如一灯、然百千灯、冥者皆明、明明无尽。</span></b>维摩经菩萨品、维摩诘言、诸姊、有法门、名无尽灯。汝等当学。无尽灯者、譬如一灯然百千灯、冥者皆明、明明不尽。<b><span style='color:teal'>师云、道无明暗、明暗是代谢之义。</span></b>淮南子、若春秋之代谢。言春往而夏来、夏往而秋来、往者已谢而来者相代也。○孟浩然诗、人事有代谢。言人事之前者去而后者来也。<b><span style='color:teal'>明明无尽、亦是有尽。相待立名。故净名经云、法无有比、无相待故。</span></b>二句见维摩经弟子品中。<b><span style='color:teal'>简曰、明喻智慧、暗喻烦恼。修道之人、倘</span></b>倘、逆料之辞也。<b><span style='color:teal'>不以智慧照破烦恼。无始生死、</span></b>案如来藏无前际故、无明亦无有始。无明无始故、生死亦无始。<b><span style='color:teal'>凭何出离。师曰、烦恼即是菩提、无二无别。若以智慧照破烦恼者、此是二乘见解。羊鹿等机、上智大根、悉不如是。</span></b>六祖对韦使君等言、则谓当用大智慧打破五蕴烦恼尘劳。如此修行、定成佛道。（见第二品）今薛简己知此义、故六祖破其执而更进一层、乃为此说。皆随机说法、本无一定。非矛盾也。<b><span style='color:teal'>简曰、如何是大乘见解。师曰、明与无明、凡夫见二。智者了达、其性无二。</span></b>其字指明与无明言。<b><span style='color:teal'>无二之性、即是实性。</span></b>实性真如之异名也。○仁王经中、诸法实性、清净平等、非有非无。<b><span style='color:teal'>实性者、处凡愚而不减、在贤圣而不增、</span></b>起信论、一切法、真如平等、不增减故。法藏疏云、随流加染而不增。反流除染而不减。又反流加净不增。随流阙净不减。良以染净之所不亏、始终之所不易故。<b><span style='color:teal'>住烦恼而不乱、居禅定而不寂。不断不常、</span></b>楞伽经二、非断非常。<b><span style='color:teal'>不来不去、</span></b>起信论法藏序、无去无来、三际莫之能易。<b><span style='color:teal'>不在中间、及其内外。</span></b>维摩经三弟子品、彼罪性不在内、不在外、不在中间。<b><span style='color:teal'>不生不灭、</span></b>起信论义记中本、所谓心性不生不灭。<b><span style='color:teal'>性相如如。</span></b>智度论三十一、性言其体、相言可识。○如如见前注。<b><span style='color:teal'>常住不迁、</span></b>法无生灭变迁曰常住。○楞严经、皆由不知常住真心性净明体。<b><span style='color:teal'>名之曰道。简曰、师说不生不灭、何异外道。</span></b>俱舍玄义、学乖谛理、随自妄旨、不返内学、称为外道。<b><span style='color:teal'>师曰、外道所说不生不灭者、将灭止生、以生显灭、灭犹不灭、生说不生。</span></b>依旧生死轮回。<b><span style='color:teal'>我说不生不灭者、本自无生、今亦不灭、所以不同外道。汝若欲知心要、但一切善恶、都莫思量。</span></b>笔削记六、一切善恶。都莫思量、言下自绝念想。○唐释宗密云、六祖大师云、佛说一切法、为度一切心。我无一切心、何须一切法。今时人但将此语轻于听学。都不是观实无心否。若无心者、八风不能动也。设习气未尽、嗔念任运起时、无打骂仇他心。贪念任运气时、无营求令得心。见他荣盛时、无嫉妒求胜心。一切时中、于自己无忧饥冻心、无恐人轻贱心。乃至种种此等、亦得名为无一切心也。<b><span style='color:teal'>自然得入清净心体。湛然常寂、妙用恒沙。简蒙指教、豁然大悟。礼辞归阙。</span></b>阙、音缺。○说文、门观也。○归阙、归于帝所也。<b><span style='color:teal'>表奏师语。其年九月三日、有诏奖谕师曰、师辞老疾、为朕修道、</span></b>禅源诠四、无一切心、此名修道。若得对违顺等境、都无贪嗔爱恶、此名得道。<b><span style='color:teal'>国之福田。</span></b>维摩经四菩萨品、注、什曰、若行财施、但名施主、不名福田。若行法施、亦名施主。又名福田。○福从法施中出。譬之如田、故云福田。详见前注。<b><span style='color:teal'>师若净名、托疾毗耶、</span></b>维摩经弟子品三、尔时长者维摩诘、自念寝疾于床。世尊大慈。宁不垂愍。佛知其意、即告舍利弗。汝行诣维摩诘问疾。注、什曰、维摩诘、秦言净名。○维摩经注、肇曰、毗耶离、国土名也。秦言广严。其土平广严事、因此为名也。<b><span style='color:teal'>阐扬大乘、传诸佛心、</span></b>此言传布历代祖师之佛心宗也。佛心宗者、即直指人心见性成佛之谓也。<b><span style='color:teal'>谈不二法。</span></b>维摩经入不二法门品、文殊师利问维摩诘。我等各自说巳。仁者当说何等是菩萨入不二法门。时维摩诘默然无言。文殊师利叹曰、善哉善哉、乃至无有文字语言。是真入不二法门。○唐释慧海曰、经云、若取法相。即著我人。若取非法相。即著我人。是故不应取法、不应取非法。即是取真法也。若了此理。即真解脱。即会不二法门。<b><span style='color:teal'>薛简传师指授如来知见。朕积善余庆、</span></b>周易坤卦文言、积善之家、必有余庆。积不善之家、必有余殃。<b><span style='color:teal'>宿种善根。值师出世、顿悟上乘。感荷师恩、</span></b>笔削记二、三宝于我有恩德、为感荷故、而归命之。○心有所思而动曰感。○以肩担物曰荷。<b><span style='color:teal'>顶戴无已。</span></b>顶、头顶。戴、著物于首也。无己、不止也。<b><span style='color:teal'>并奉磨衲袈裟、</span></b>磨衲、袈裟之名。产于高丽国。○东坡全集磨衲赞序、长老佛印大师了元、游京师。天子闻其名、以高丽所贡磨衲赐之。○鸡林志、高丽国衣磨衲者、为传法师。衲甚精好。<b><span style='color:teal'>及水晶钵、</span></b>水晶、色如白冰。性坚而脆。吾国所产颇多。结晶常作斜方六面体。无色透明。光泽如玻璃。而硬度较高。以制眼镜印章及透光镜等物。○岭南丛述、魏庄渠校视学粤中。恶佛氏。必诋之。毁祠庙甚多、而曹溪之钵竟被捶碎。至崇祯间、有彭孝廉某、病、梦至官府处。神被服如王者。闻胥吏传呼魏校一案。须臾一人峨冠盛服入。神问何以毁曹溪钵。答言、吾为孔子之徒。官督学。校在广东毁淫祠几千百所。岂但一钵。神云、闻钵破、中有魏字。如此神异、焉可以为异端毁之。答云、魏是予姓。数已前定。虽欲不毁、其可得耶。神语塞。校揖而出。夫庄渠手诚辣矣。然千年异物、一朝碎之、能无孙家虺瓦吊之讥乎。<b><span style='color:teal'>敕韶州刺史、</span></b>天子班布臣民之诏书曰敕。<b><span style='color:teal'>修饰寺宇、</span></b>修饰、增损之也。<b><span style='color:teal'>赐师旧居为国恩寺焉。</span></b>高僧传、六祖舍新兴旧宅为国恩寺。神龙三年、赐额法泉。太平兴国三年、重建塔、改名南华。○五灯会元、中宗神龙元年十二月十九日、敕改古宝林为中兴寺。三年十一月十八日、又敕韶州刺史、重加崇饰。赐额为法泉寺。祖新州旧居为国恩寺。○岭南丛述、六祖故居在新兴县。国恩禅寺、即卢能故居也。○广东新语二、新兴卢村、乃六祖生身之所。至今屋址不生草木。近其居者、毛发稀秃。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a10></a><span style='color:#333399'>付嘱品第十</span>（付嘱者、授以法、嘱其传持也。○金刚经、如来善付嘱诸菩萨。）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师一日唤门人法海、志诚、法达、神会、智常、智通、志彻、志道、法珍、法如等、曰、汝等不同余人。</span></b>常随侍使之众、故云不同余人。又其入道比余人为胜、故云不同余人。<b><span style='color:teal'>吾灭度后、</span></b>灭度、兼命终证果二者而言。○涅经十九、灭生死故、名为灭度。○行愿品钞四、言涅者、具云般涅那。古译为入灭息。息即是灭、故但云入灭。或云灭度、即灭障度苦也。<b><span style='color:teal'>各为一方师。</span></b>此师字指禅师而言。六祖谓各门人他日各为分化一方之禅师也。○唐释慧海曰、夫禅师者、撮其枢要。直了心源。出没卷舒。纵横应物。咸均事理。顿见如来。拔生死深根。获现前三昧。若不安禅静虑。到这裹总须茫然。随机授法、三学虽殊。得意忘言、一乘何异。故经云。十方佛土中。唯有一乘法。无二亦无三。除佛方便说。但以假名字。引导于众生。<b><span style='color:teal'>吾今教汝说法、不失本宗。</span></b>出家之人、各有宗派。指其所从之宗派言、各谓之本宗。此之本宗、指禅宗也。<b><span style='color:teal'>先须举三科法门、动用三十六对、出没即离两边、说一切法、莫离自性。忽有人问汝法、出语尽双、皆取对法、来去相因。究竟二法尽除、更无去处。三科法门者、阴界入也。阴是五阴、色受想行识是也。入是十二入、外六尘色声香味触法、内六门眼耳鼻舌身意是也。界是十八界、六尘六门六识是也。自性能含万法、名含藏识。若起思量、即是转识。生六识、出六门、见六尘、如是一十八界、皆从自性起用。自性若邪、起十八邪。自性若正、起十八正。若恶用即众生用、善用即佛用、用由何等、由自性有、对法外境。无情五对。天与地对。日与月对。明与暗对。阴与阳对、水与火对、此是五对也。法相语言十二对。语与法对、有与无对、有色与无色对、有相与无相对、有漏与无漏对、</span></b>漏为烦恼之异名。贪嗔等之烦恼、日夜自眼耳等六根门漏泄流注而不止、故名漏。又漏者、漏落之义。烦恼能使人漏落于三恶道、故名漏。因之而有烦恼之法曰有漏、离烦恼之法曰无漏。<b><span style='color:teal'>色与空对、动与静对、清与浊对、凡与圣对、僧与俗对、老与少对、大与小对、此是十二对也。自性起用十九对。长与短对、邪与正对、痴与慧对、愚与智对、乱与定对、慈与毒对、</span></b>慈、慈心也。毒、很心也。<b><span style='color:teal'>戒与非对、</span></b>非、不是也。恶也。直与曲对、实与虚对、险与平对、烦恼与菩提对、常与无常对、悲与害对、悲、悲悯也。害、伤害也。<b><span style='color:teal'>喜与嗔对、舍与悭对、进与退对、生与灭对、法身与色身对、化身与报身对、此是十九对也。师言此三十六对法、若解用、即道贯一切经法、出入即离两边。</span></b>入道要门上、问、云何是中道。答、无中间、亦无二边、即中道也。云何是二边。答、为有彼心、有此心即是二边。云何名彼心此心。答、外缚色声、名为彼心。内起妄念、名为此心。若于外不染色、即名无彼心。内不生妄念、即名无此心。此非二边也。心既无二边、中亦何有哉。得如是者、即名中道。<b><span style='color:teal'>自性动用、共人言语、外于相离相、内于空离空。若全著相、即长邪见。若全执空、即长无明。执空之人有谤经、直言不用文字。既云不用文字、人亦不合语言。只此语言、便是文字之相。又云、直道不立文字。即此不立两字、亦是文字。</span></b>裴休原人论序、文字性空。又曰无离文字而说解脱。必曰舍文字然后见法。非见法者也。<b><span style='color:teal'>见人所说、便即谤他言著文字。汝等须知自迷犹可、又谤佛经、不要谤经。罪障无数。若著相于外、而作法求真、或广立道场、说有无之过患、如是之人、累劫不可见性。但听依法修行、又莫百物不思、而于道性窒碍。若听说不修、令人反生邪念。但依法修行无住相法施。汝等若悟、依此说、依此用、依此行、依此作、即不失本宗。若有人问汝义。问有将无对、问无将有对、问凡以圣对、问圣以凡对。二道相因、生中道义。</span></b>大智度论四十三、常是一边。断灭是一边、离是二边行中道。是为般若波罗蜜。又复常无常、苦乐、空实、我无我、等。亦如是。色法是一边。无色法是一边。可见法不可见法、有对无对、有为无为、有漏无漏、世间出世间等诸二法、亦如是。复次、无明是一边。无明尽是一边。乃至老死是一边。老死尽是一边。诸法有是一边。诸法无是一边。离此二边行中道。是为般若波罗蜜。菩萨是一边。六波罗蜜是一边。佛是一边。菩提是一边。离是二边行中道。是为般若波罗蜜。略说内六情是一边。外六尘是一边。离是二边行中道。是名般若波罗蜜。此般若波罗蜜是一边。此非般若波罗蜜是一边。离是二边行中道。是名般若波罗蜜。<b><span style='color:teal'>如一问一对、余问一依此作、即不失理也。设有人问、何名为暗、答云、明是因、暗是缘。明没则暗、以明显暗。以暗显明、来去相因、成中道义。余问悉皆如此。汝等于后传法、依此转相教授。勿失宗旨。</span></b>后人以此教授之法为说者、颇多。今以慧海所撰顿悟入道要门论中语证之如下。问、云何是见佛真身。答、不见有无、即是见佛身。问、云何不见有无即是见佛真身。答、有因无立、无因有显。本不立有、无亦不存。既不存无、有从何得。有之与无、相因始有。既相因而有、悉是生灭也。但离此二见、即是见佛真身。又问、何者是无为法。答、有为是。问、今问无为法、因何答有为是。答、有因无立、无因有显。本不立有、无从何生。若论真无为者、即不取有为、亦不取无为、是真无为法也。又问、何者是中道义。答、边义是。问、今问中道、因何答边义是。答、边因中立、中因边生。本若无边、中从何生。今言中者、因边始有。故知中之与边相因而立。○案、举此三则、其他可以推知矣。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师于太极元年壬子、延和七月、</span></b>太极、唐睿宗年号。元年岁壬子。兹岁正月改元太极。又五月改元延和。七月睿宗传位于太子隆基。八月玄宗改元先天也。盖一岁三改元。故云尔也。<b><span style='color:teal'>命门人、往新州国恩寺建塔。仍令促工。</span></b>促工、促迫工人使勤作而早完工也。<b><span style='color:teal'>次年夏末落成。</span></b>尔雅、宫室始成而祭之为落。○诗斯干序笺、宣王筑宫庙群寝既成而衅之、歌斯干之章以落之。○刘光庄诗、故国难归去。新巢甫落成。○今建筑完竣、通谓之落成。<b><span style='color:teal'>七月一日、集徒众曰、吾至八月、欲离世间。汝等有疑、早须相问、为汝破疑、今汝迷尽。吾若去后、无人教汝。法海等闻、悉皆涕泣。惟有神会、神情不动、亦无涕泣。</span></b>庄子妻死、箕踞鼓盆而歌。谓人且偃然寝于巨室、而我嗷嗷然随而哭之、自以为不通乎命。即此意也。<b><span style='color:teal'>师云、神会小师、</span></b>受具足戒未满十夏者、曰小师。又弟子之称。又沙门谦下之称。○寄归传三、西方行法、受近圆已去、名铎曷罗。译为小师。满十夏名悉他薛□。译为住位。得离依止而住。<b><span style='color:teal'>却得善不善等、毁誉不动。</span></b>庄子、且举世誉之面不加劝、举世非之而不加沮。<b><span style='color:teal'>哀乐不生、</span></b>庄子、适来夫子时也。适去夫子顺也。安时而处顺、哀乐不能入也。<b><span style='color:teal'>余者不得。数年山中、竟修何道。汝今悲泣、为忧阿谁。</span></b>阿谁、犹言何人也。○古诗、家中有阿谁。○三国志、向者之论、阿谁为失。○困学纪闻十九、俗语皆有所本。阿谁出蜀庞统传。<b><span style='color:teal'>若忧吾不知去处、吾自知去处。若吾不知去处、终不预报于汝。</span></b>言若吾不知去处、终不预告汝以至八月间欲离世间。<b><span style='color:teal'>汝等悲泣、盖为不知吾去处。若知吾去处、即不合悲泣。</span></b>不合、犹云不该应。<b><span style='color:teal'>法性本无生灭去来。</span></b>六祖金刚经口决、圣贤生不因念。应迹而生。欲生即生、不待彼命。故既生之后、圆寂之性、依旧湛然无体相、无挂碍。其照万法、如青天白日无毫发隐滞。故能建立一切善法、遍于沙界、不见其少。摄受一切众生、归于寂灭、不以为多。驱之不能来。逐之不能去。虽托四大为形、五行为养、皆我所假、未当妄认。我缘苟尽、我迹当灭。委而去之、如来去耳、于我何与哉。<b><span style='color:teal'>汝等尽坐、吾与汝说一偈、名曰真假动静偈。汝等诵取此偈、与吾意同。依此修行、不失宗旨。众僧作礼、请师作偈。偈曰、</span></b>按此偈惟古本载之。传灯会元正宗记等均不载也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>一切无有真、</span></b>一切万法无真正故。<b><span style='color:teal'>不以见于真。</span></b>言不可作为真看。<b><span style='color:teal'>若见于真者、</span></b>若作真实观之。<b><span style='color:teal'>是见尽非真。</span></b>则此见无一非假矣。<b><span style='color:teal'>若能自有真、</span></b>若于自心了得真正。<b><span style='color:teal'>离假即心真。</span></b>离假相、当处即是真。<b><span style='color:teal'>自心不离假、无真何处真。</span></b>自心若不离假相、万法何处有真。○以上说真假。<b><span style='color:teal'>有情即解动、</span></b>自此点破坐禅。<b><span style='color:teal'>无情即不动。</span></b>木石一切非情物。○血脉论、此心不离四大色身中。若离此心。即无能运动。此身无知。如草木瓦砾。身是无情。因何运动。<b><span style='color:teal'>若修不动行、</span></b>不动行、长坐不卧之禅定也。<b><span style='color:teal'>同无情不动。</span></b>同于木石。<b><span style='color:teal'>若觅真不动、</span></b>如寻自心真不动。<b><span style='color:teal'>动上有不动。</span></b>即动摇上有不动摇。○林子坛经讯释、悟性之人、虽在于虚极静笃矣。然而动上亦有不动。而轮刀上阵、亦得见之者、不可不知也。然则何以谓之动上不动。坛经曰、性本不动故也。<b><span style='color:teal'>不动是不动、</span></b>误会不动以为即是坐禅。<b><span style='color:teal'>无情无佛种。</span></b>入道要门下、讲华严座主问、禅师信无情是佛否。师曰、不信、若无情是佛者、活人应不如死人。死驴死狗、亦应胜于活人。经云、佛身者、即法身也、从戒定慧生。从三明六道生。从一切善法生。若说无情是佛者。大德如今便死应作佛去。○案、据此即知无情者非佛。故无情即无佛种也。○以上说动静。<b><span style='color:teal'>能善分别相、</span></b>即言能于事事物物措施裕如也。因物付物而不动其心即是善分别相。余注见第四品能善分别诸法相句下。<b><span style='color:teal'>第一义不动。</span></b>注见前于第一义而不动句下。○高子遗书、当得大忿链罂志宕笥腔即蠛美侄不动、乃真把柄也。又云、须知动心最可耻。心至贵也、物至贱也。奈何贵为贱役。<b><span style='color:teal'>但作如此见、</span></b>如此见、指不可如无情之不动、宜如善能分别诸法相、于第一义而不动。<b><span style='color:teal'>即是真如用。</span></b>此见即是真如之用。○案以上真假动静之旨已明。故以下之偈文皆指不诤而言。<b><span style='color:teal'>报诸学道人、</span></b>自此下言不可因诤而入生死。<b><span style='color:teal'>努力须用意。</span></b>努力、即著力也。<b><span style='color:teal'>莫于大乘门、</span></b>大乘门、顿教也。<b><span style='color:teal'>却执生死智。</span></b>已入大乘门、即离生死智。故不可于大乘门中、仍执生死之见。生死智者、落于生死之见识也。<b><span style='color:teal'>若言下相应、</span></b>言与人谈论、若彼此契合者、即可同论佛义也。<b><span style='color:teal'>即共论佛义。若实不相应、</span></b>若彼不契合。<b><span style='color:teal'>合掌令欢喜。</span></b>则亦合掌表敬、使彼生欢喜心、而不诤论。<b><span style='color:teal'>此宗本无诤、</span></b>顿教宗门本是无诤三昧。○金刚般若经、我得无诤三昧人中最为第一。口诀云、何名无诤三昧。谓阿罗汉心无生灭去来。唯有本觉常照。故名无诤三昧。<b><span style='color:teal'>诤即失道意。</span></b>智度论十一、须菩提于弟子中得无诤三昧最为第一。无诤三昧相、常观众生不令心恼、多行怜悯。○金刚经略疏中、无诤三昧者、以其解空、则彼我俱忘。能不恼众生、亦令众生不起烦恼故也。○涅经云、须菩提住虚中地。若有众生嫌我立者、我当终日端坐不起。嫌我坐者、我当终日立不移处、一念不生、诸法无诤。○六祖偈曰、诤是胜负心。与道相违背。便生四相心。何由得三昧。<b><span style='color:teal'>执逆诤法门、</span></b>谓固执违逆诤论之法门。<b><span style='color:teal'>自性入生死。</span></b>有诤则嗔。嗔则退失无生忍。失却无生忍、自性便入生死轮回、不能超三界矣。○华严经、有诤说生死。无诤即涅。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>时徒众闻说偈已、普皆作礼。并体师意、各各摄心、</span></b>摄心者、摄散乱之心于一也。○佛遗教经、常当摄心在心。<b><span style='color:teal'>依法修行、更不敢诤。乃知大师不久住世。法海上座、再拜问曰、和尚入灭之后、衣法当付何人。师曰、吾于大梵寺说法、</span></b>寺见前注。以至于今、钞录流行、钞录、略取也。流行、流通也。<b><span style='color:teal'>目曰法宝坛经。汝等守护、递相传授、度诸群生。但依此说、是名正法。今为汝等说法、不付其衣。盖为汝等信根淳熟、决定无疑、堪任大事。然据先祖达摩大师付授偈意、衣不合传。</span></b>刘梦得文集三十佛衣铭、吾既为僧琳撰曹溪第二碑。且思所以辨六祖置衣不传之旨。作佛衣铭曰、佛言不行、佛衣乃争。忽近贵远、古今常情。尼父之生、土无一里。梦奠之后、履存千祀。惟昔有梁、如象之狂。达摩救世、来为医王。以言不痊、因物乃迁。如执符节、行乎复关。民不知官、望车而畏。俗不知佛、得衣为贵。坏色之衣、道不在兹。由之信道、所以为宝。六祖未彰、其出也微。既还狼荒、憬俗蚩蚩。不有信器、众生曷归。是开便门、非止传衣。初必有终、传岂无已。物必归尽、衣乎久恃。先终知终、用乃不穷。我道无朽、衣于何有。其用已陈、孰非刍狗。<b><span style='color:teal'>偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>吾本来兹土、</span></b>吾、达摩自谓也。<b><span style='color:teal'>传法救迷情。</span></b>传法、传如来之正法眼藏。一华、达摩指自已言。五叶指二祖至六祖五代而言也。或曰五叶谓六祖后禅家分为临济、曹洞、沩仰、云门、法眼、五宗之识语。此说非是。观上文衣不合传之说、则与五叶之说相符也。若云五叶指五宗言、则遗却二祖下之五代矣。结果自然成。付衣虽止于五叶。而五叶后、禅宗大兴。故云结果自然成。○五灯会元十、问、一华开五叶、<b><span style='color:teal'>结果自然成。</span></b>如何是一华开五叶。师曰、日出月明。曰如何是结果自然成。师曰、天地皎然。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师复曰、诸善智识、汝等各各净心、听吾说法。若欲成就种智、</span></b>种智、佛之一切种智也。知佛智一切种种之法、名一切种智。○大智度论二十七、一切种智是佛事。声闻辟支佛、但有总一切智无有一切种智。○大智度论八十四、一切种智是诸佛智也。<b><span style='color:teal'>须达一相三昧、一行三昧。若于一切处而不住相、于彼相中不生憎爱、亦无取舍、不念利益成坏等事、安闲恬静、虚融澹泊、此名一相三昧。若于一切处、行住坐卧、纯一直心、不动道场、</span></b>辅行二、今以供佛之处名为道场。○又学道之处曰道场。○注维摩经四、肇曰、闲宴修道之处、谓之道场也。○按不动道场者、言不必在道场中有所举动、已得真成净土也。<b><span style='color:teal'>真成净土、</span></b>顿悟入道要门下、问、愿生净土、未审实有净土否。师曰、经云、欲得净土。当净其心。随其心净即佛土净。若心清净。所在之处。皆为净土。譬如生国王家。决定绍王业。发心向佛道。是生净佛国。其心若不净。在所生处皆是秽土。净秽在心不在国土。<b><span style='color:teal'>此名一行三昧。若人具二三昧、如地有种、含藏长养、成熟其实。一相一行、</span></b>一相指一相三昧而言。一行指一行三昧而言。<b><span style='color:teal'>亦复如是。我今说法、犹如时雨、</span></b>孟子、有如时雨化之者。注、时雨及时之雨也。<b><span style='color:teal'>普润大地。汝等佛性、譬诸种子。遇兹沾洽、</span></b>音沾、濡也。渍也。洽音协、沾也。<b><span style='color:teal'>悉皆发生。承吾旨者、决获菩提。依吾行者、定证妙果。听吾偈曰、<span
lang=EN-US></span></span></b></p>
  <p class=MsoPlainText style='text-indent:24.0pt;'><b><span
lang=EN-US style='color:teal'>&nbsp;</span></b></p>
  <p class=MsoPlainText style='text-indent:24.0pt;'><b><span
style='color:teal'>心地含诸种、</span></b>潭州寻和尚注曰、一念包容十刹。○案、下三句亦皆寻和尚原注。<b><span style='color:teal'>普雨悉皆萌。</span></b>祖师说法。众生发萌。<b><span style='color:teal'>顿悟华情已、</span></b>声色无边。般若无边。<b><span style='color:teal'>菩提果自成。</span></b>信受奉行。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师说偈巳。曰、其法无二、其心亦然。</span></b>海水一滴、不见生灭迷悟华果二法差别、则触目无障碍之大道。何二其法二其心哉。<b><span style='color:teal'>其道清净、亦无诸相。汝等慎勿观静、及空其心。此心本净、无可取舍、各自努力、随缘好去。</span></b>外界之事物来、自体与之感触、谓之缘。应其缘而自体动作、谓之随缘。○最胜王经五、随缘所在觉群生。○案随缘好去者、六祖谓门弟子可各各随缘而去也。<b><span style='color:teal'>尔时徒众作礼而退。</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>大师七月八日、忽谓门人曰、吾欲归新州、</span></b>新州、南朝梁置。明废。今广东新兴县。<b><span style='color:teal'>汝等速理舟楫。</span></b>楫音接。短棹也。亦名桡。俗谓之桨。○易、舟楫之利、以济不通。<b><span style='color:teal'>大众哀留甚坚。师曰、诸佛出现、犹示涅。有来必去、理亦常然。吾此形骸、归必有所。众曰、师从此去、早晚可回。</span></b>门弟子慰藉六祖、言师虽往归新州、然未必即行迁化、早晚可仍回到此地也。<b><span style='color:teal'>师曰、叶落归根、</span></b>荀子、水深则回、叶落粪本。○老子、夫物芸芸。各归其根。此句、六祖言吾之归新州犹叶落之归其根也。<b><span style='color:teal'>来时无口。</span></b>此句六祖言、吾初来时、本无口无语言。此即无法可说之意也。○传心法要下、真佛无口、不解说法。○六祖金刚经注曰、本心元净、诸法元空、更有何法可说。二乘之人执著人法是有、即有所说。菩萨了悟人法皆空、即无所说。是故经云、若有人言如来有所说法、即为谤佛。○按此即无口之意也。○禅宗颂古聊珠通集七、法云秀云、非但来时无口。去时亦无鼻孔。本觉又曰、五蕴山头一段空。来时无口去无踪。要明落叶归根旨。末后方能达此宗。○吴志薛综曰、无口为天。有口为吴。据此又可谓六祖生时从天来也。录此备一别解。<b><span style='color:teal'>又问曰、正法眼藏、传付何人。师曰、有道者得、无心者通。又问后莫有难否。师曰、吾灭后五六年、当有一人来取吾首。听吾记曰、头上养亲、口裹须餐。</span></b>头上养亲者、言金大悲欲取大师首、顶戴供养、如慈亲也。口裹须餐者、言净满受金大悲之钱、来劫大师之首、为口腹所累也。<b><span style='color:teal'>遇满之难、杨柳为官。</span></b>传法正宗记六、尊者入塔时、徒属思其言将有人取吾首者。遂以铁牒固护其项。开元十年八月三日、其夕之半、俄闻塔间有若拽铁索之声。主塔者惊起。遽见一人、状类孝子。（此当日见一人著、而混言孝子者、盖顺乎祖师隐语之意耳、）自塔驰出。寻视之、其铁牒护处、已有痕迹。遂以贼事闻其州邑。官严捕之。他日於邑之石角村果得其贼。吏鞠问。贼自称姓张名净满。本汝州梁县人。适于洪州开元寺。受新罗国僧金大悲者、雇令取祖之首归其国以事之。吏欲以法坐之。刺史以其情不恶、乃问尊者弟子令□禅师。令□复以佛法论、欲吏原之。刺史善□之意、亦从而恕之。当其时州刺史曰柳无忝、县令曰杨侃、贼曰张净满。验其谶语、无少差谬。<b><span style='color:teal'>又云、吾去七十年、有二菩萨、从东方来、一出家、一在家。</span></b>一出家指马祖道一禅师而言。一在家指庞蕴居士而言。或曰、一出家指黄檗禅师、一在家指裴休。<b><span style='color:teal'>同时兴化、建立吾宗。缔缉伽蓝、</span></b>缔、构造。缉、补葺。○伽蓝、佛寺之别称。○五分律、伽蓝自瓶沙王施迦兰陀竹园为始也。园者、生植之所。佛弟子居之。取生植道本圣果之义也。○伽蓝具云僧伽蓝。其义为众比丘之园。<b><span style='color:teal'>昌隆法嗣。</span></b>法嗣、嗣法之人也。<b><span style='color:teal'>问曰、未知从上佛祖应现已来、传授几代。愿垂开示。</span></b>按自问曰至垂示之文、传灯录五灯会元正宗记等中不载。而古本具载之。但文字间有异同、佛祖名数间有差殊耳。<b><span style='color:teal'>师云、古佛应世、已无数量、不可计也。</span></b>按七佛以前。古佛应世之数。无量无边。非可以譬喻算之。实不可思议。久远劫来诸佛出兴。有二万亿威音王佛。二万亿日月灯明佛。二千亿云自在灯王佛、过去久远大通智胜佛等佛。实不可枚举。详见诸经。<b><span style='color:teal'>今以七佛为始、过去庄严劫、</span></b>佛祖统纪三十一、过去庄严劫。此劫有成住坏空各二十小劫。<b><span style='color:teal'>毗婆尸佛、</span></b>过去庄严劫第九百九十八尊也。○长阿含经云、人寿八万岁时此佛出世。种刹利。姓拘利若。父头。母头婆提。居头婆提城。坐彼婆罗树下、说法三会、度人三十四万八千。神足二、一名骞茶、二名提舍。侍者无忧。子方膺。○偈曰、身从无相中受生。犹如幻出诸形象。幻人心识本来无。罪福皆空无所住。见指月录一。下同。○景德传灯录一、过去之七佛各举得法之偈、称为七佛所说偈。此七佛所说偈、未知出何典。是宝林传之著者慧炬所捏造也。释门正统曾痛斥之。其语载在正统第四卷中。<b><span style='color:teal'>尸弃佛、</span></b>庄严劫第九百九十九尊也。○长阿含经云、人寿七万岁时、此佛出世。种刹利。姓拘利若。父明相。母光曜。居光相城。坐分陀利树下说法三会。度人二十五万。神足二。一名阿毗浮、二名婆婆。侍者忍行。子无量。○偈曰、起诸善法本自幻。造诸恶业亦是幻。身如聚沫心如风。幻出无根无实性。<b><span style='color:teal'>毗舍浮佛、</span></b>庄严劫第一千尊也。○长阿含经云、人寿六万岁时、此佛出世。种刹利。姓拘利若。父善镫。母称戒。居无喻城。坐婆罗树下说法二会。度人一十三万。神足二、一扶游、二郁多摩。侍者寂灭。子妙觉。○偈曰、假借四大以为身。心本无生因境有。前境若无心亦无。罪福如幻起亦灭。<b><span style='color:teal'>今贤劫拘留孙佛、</span></b>现在贤劫有一千佛、此其第一尊也。○佛祖统纪三十一、现在贤劫、以多贤人、故名贤劫。○长阿含经云、人寿四万岁时、此佛出世。种婆罗门。姓迦叶。父礼得。母善枝。居安和城。坐尸利沙树下、说法一会。度人四万。神足二。一萨尼、二毗楼。侍者善觉。子上胜。○偈曰、见身无实是佛身。了心如幻是佛幻。了得身心本性空。斯人与佛何殊别。<b><span style='color:teal'>拘那含牟尼佛、</span></b>贤劫第二尊也。○长阿含经云、人寿三万岁时、此佛出世。种婆罗门。姓迦叶。父大德。母善胜。居清净城。坐乌暂婆罗门树下说法一会。度人三万。神足二。一舒那、二郁多楼。侍者安和。子导师。○偈曰、佛不见身知是佛。若实有知别无佛。智者能知罪性空。坦然不怖于生死。<b><span style='color:teal'>迦叶佛。</span></b>贤劫第三尊也。○长阿含经云、人寿二万岁时、此佛出世。种婆罗门。姓迦叶。父梵德。母财主。居波罗奈城。坐尼拘律树下说法一会、度人二万。神足二、一提舍、二罗婆、侍者善友。子集军。○偈曰、一切众生性清净。从本无生无可灭。即此身心是幻生。幻化之中无罪福。<b><span style='color:teal'>释迦文佛。</span></b>贤劫第四尊也。姓刹利。父净饭王。母摩耶。人寿百岁时、此佛出世。当此土周昭王二十六年甲寅四月初八日自母摩耶右胁诞生。涅于此土周穆王五十三年壬申岁。寿七十九。说法四十九年。侍者阿难。后承命结集经典。为第二祖。子罗侯罗。皆大阿罗汉。○偈曰、法本法无法。无法法亦法。今付无法时、法法何曾法。<b><span style='color:teal'>是为七佛。释迦文佛首传摩诃迦叶尊者、</span></b>传灯录一、第一祖摩诃迦叶、○法华文句一、摩诃迦叶、此翻大龟氏。其先代学道、灵龟负仙图而应、从德名族、故言龟氏。真谛三藏翻为光波。古仙人。身光炎踊、能映余光使不现、故言光波。亦云饮光。迦叶身光亦能映物故。○智德具备、堪为人尊、故云尊者。阿罗汉之尊称也。○资持记下三、尊者、腊高德重、为人所尊。○行事钞下云、下座称上座为尊者。○指月录一、世尊在灵山会上、拈华示众。是时众皆默然。唯迦叶尊者破颜微笑。世尊曰、吾有正法眼藏、涅妙心、实相无相、微妙法门、不立文字教外别传、付嘱摩诃迦叶。又、世尊至多子塔前、命摩诃迦叶分座令坐、以僧伽黎围之。遂告曰、吾以正法眼藏密付于汝、汝当护持。并敕阿难副贰传化、无令断绝。<b><span style='color:teal'>第二、阿难尊者、</span></b>传灯录一、第二祖阿难、王舍城人也。姓刹帝利。父斛饭王。○梵语阿难陀、此云庆喜。亦云欢喜。释迦如来成道之夜生。○释迦世尊之从弟也。既出家、十大弟子中、多闻第一。为世尊之侍者。二十五年。承释迦佛之命、与大迦叶结集经典者。<b><span style='color:teal'>第三、商那和修尊者、</span></b>传灯录一、第三祖商那和修、摩突罗国人。又曰、三祖商那和修尊者。得优波□多为给侍。因问□多。汝年几耶。曰、我年十七。曰、汝身十七性十七耶。答曰、师发已白。为发白耶。心白耶。师曰、我但发白。非心白耳。□多曰、我身十七、非性十七也。○商那尊者、于先身后身衣与胎俱出。身渐长、衣亦随长。阿难度之出家、变其衣为法服。受具戒后又变其衣为僧伽胝。将寂灭、以智力发愿留此袈裟、至释迦遗法尽时此衣方坏。<b>第四、优婆□多尊者、</b>传灯录一、第四祖优婆□多、吒利国人也。又曰、尊者每度一人。以一筹置于石室。其室纵十八肘。广十二肘。充满其中。尊者入灭。以筹焚之、舍利建塔。○优婆□多尊者、依其师商那和修之教、若起恶心下黑石、起善心下白石。初黑多白少。渐渐修习、黑白平等。满七日后唯见白石。其时商那和修说四圣谛。使即时证须陀洹道。见付法藏传三。<b><span style='color:teal'>第五、提多迦尊者、</span></b>传灯录一。第五祖提多迦、摩伽陀国人也。又曰、五祖提多迦尊者。因求出家。□多问曰。汝身出家。心出家。答曰、我来出家。非为身心。□多曰、不为身心。复谁出家。答曰、夫出家者。无我我故。即心不生灭。心不生灭。即是常道。诸佛亦常。心无形相。其体亦然。○尊者本名香众、师□多尊者易以今名。○尊者有偈、付弥遮迦尊者云、通达本无心、无法无非法。悟了同未悟。无心亦无法。说已踊身虚空作十八变火光三昧自焚其躯。见佛祖历代通载四。<b><span style='color:teal'>第六、弥遮迦尊者、</span></b>传灯录一、第六祖弥遮迦、中印度人也。○尊者既传法已、当游北天竺国、知婆须蜜多为法器。谓曰、我师提多迦、说世尊昔游北印度语阿难言、此国中、吾灭后三百年有一圣人、姓颇罗堕、名婆须蜜、而于禅祖当获第七。世尊纪汝、汝应出家。遂披剃。见佛祖历代通载。<b><span style='color:teal'>第七、婆须蜜多尊者、</span></b>传灯录一、第七祖婆须蜜多、北天竺国人也。○尊者当执酒器、游行里\、或吟或啸、人谓之狂。遇第六祖、遂出家。后以偈付佛陀难提。偈曰、心同虚空界、示等虚空法。证得虚空时、无是无非法。且云、如来正法眼藏、我今付汝、汝当护持。见佛祖历代通载。<b><span style='color:teal'>第八、佛驮难提尊者、</span></b>传灯录一、第八祖佛驮难提、迦摩罗国人也。○尊者顶有肉髻、辩捷无碍。行化至提迦国城、遂付法于伏驮蜜多。见佛祖历代通载。<b><span style='color:teal'>第九、伏驮蜜多尊者、</span></b>传灯录一、第九祖伏驮蜜多、提迦国人也。○尊者示不言不行相五十年、遇第八祖乃言。第八祖谓其虑父母爱情难舍、故不言不行耳。见佛祖历代通载。<b><span style='color:teal'>第十、胁尊者、</span></b>传灯录一、第十祖胁、中印度人也。○付法藏传五、彼胁比丘、昔业故、在母胎中六十余年。既生之后、须眉皓白。厌恶五欲、不乐居家。往就尊者佛陀蜜多、稽首礼足求在道次。精进勇猛、未曾以胁至地而卧。时人即号为胁比丘。<b><span style='color:teal'>十一、富那夜奢尊者、</span></b>传灯录一、第十一祖富那夜奢、华氏国人也。又曰、十一祖富那夜尊者。谒胁尊者。问汝从何来。师曰、我心非往。胁曰、汝何处往。师曰、我心非止。胁曰、汝不定耶。师曰、诸佛亦然。胁曰、汝非诸佛。师曰、诸佛亦非。胁印可度之。○传灯录一、十二祖马鸣大士见富那问曰、我欲识佛。何者即是。富曰、汝欲识佛。不识者是。马曰、佛既不识。焉知是乎。富曰、既不识佛。焉知不是。马曰、此是锯义。富曰、彼是木义。富复问曰、锯义者何。马曰、与师平出。马又问曰、木义者何。富曰、汝被我解。马乃豁悟。<b><span style='color:teal'>十二、马鸣大士、</span></b>传灯录一、第十二祖马鸣大士、波罗奈国人也。○胁比丘付法于富那奢而涅。富那奢一时在闲林思惟、有一大士名马鸣、智慧渊鉴、凡所难问、无不摧伏。起大x慢、草芥群生。富那奢知其可化、与彼论二谛之义、使彼屈伏。遂为弟子。富那奢既涅、乃游行教化于华氏城。建大法幢、摧灭邪见。作妙伎乐、名喇吒利罗。其音清雅哀婉、宣说苦空无我之法。时城中五百王子开悟出家。后在月支国度脱无量人民。详见付法传五、○有大心大行名大士。菩萨之异称也。以其说法、能使诸饿马悲鸣、故名马鸣大士。<b><span style='color:teal'>十三、迦毗摩罗尊者、</span></b>传灯录一、第十三祖迦毗摩罗、华氏国人也。○迦毗摩罗、摩揭陀国人。初为外道、有三千弟子。与马鸣谈论、为马鸣屈伏。遂为马鸣弟子。于南天布法。见佛祖统记。<b><span style='color:teal'>十四、龙树大士、</span></b>传灯录一、第十四祖龙树大士、西天竺国人也。亦名龙胜。○大士名阿周陀那。佛灭后七百年、出世于南天竺。为马鸣弟子迦毗摩罗之弟子。提婆菩萨之师也。入龙空赍大华严经、开铁塔传密藏。显密八宗之祖师也。以龙成道、故以龙配字。见本传。<b><span style='color:teal'>十五、迦那提婆尊者、</span></b>传灯录二、第十五祖迦那提婆、南天竺国人也。又曰、十五祖迦那提婆尊者。因谒龙树。知是智人。令侍者以满钵水。置于座前。提婆观之。乃以针投。契于龙树。即为法嗣。○付法藏传六、尊者、其初托生南天竺土婆罗门种。尊贵豪胜。由毁神眼、遂无一目。因即号曰迦那提婆。<b><span style='color:teal'>十六、罗侯罗多尊者、</span></b>传灯录二、第十六祖罗侯罗多、迦毗罗国人也。○尊者行化至室罗城金水河、告众曰、有圣者僧伽难提居于彼处。佛志一千年后当绍圣位。领诸学众溯流而上。至彼、见僧伽难提安坐入定。三七日后方从定起。与之辨论定义。难提心意豁然。祖遂付以法眼。见佛祖历代通载。<b><span style='color:teal'>十七、僧伽难提尊者、</span></b>传灯录二、第十七祖僧伽难提、室罗阀城宝庄严王之子也。○尊者出家后至大石窟安坐入定。及从定起。十六祖问之曰、汝身定耶、心定耶。曰身心俱定。祖曰、身心俱定、有何出入。曰虽有出入、不失定相。祖诘之。尊者豁然、即求度脱。见佛祖正宗道影一。<b><span style='color:teal'>十八、伽耶舍多尊者、</span></b>传灯录二、第十八祖伽耶舍多、摩提国人也。○十七祖既得法受记已、行化至摩提国、见一童子。祖问汝几岁耶。曰百岁。祖曰汝年尚幼、何言百岁。童曰若人生百岁不会诸佛机。未若生一日而得决了之。时闻风吹殿铃声。祖问曰、铃鸣耶、风鸣耶。尊者曰、非风铃鸣。我心鸣耳。祖曰心复谁乎。答曰、俱寂静故。祖曰、善哉善哉。即付尊者以大法。见佛祖正宗道影一。<b><span style='color:teal'>十九、鸠摩罗多尊者、</span></b>传灯录二、第十九祖鸠摩罗多、大月氏国婆罗门之子也。○十八祖至月氏国见一婆罗门舍有异气。祖将入彼舍。尊者问曰、是何徒众。曰是佛弟子。尊者闻佛号、心神竦然、即时闭户。祖良久叩其门。尊者曰、此舍无人。祖曰答无者谁。尊者知祖异人、开关延接。祖曰、昔世尊记曰、吾灭后一千年有大士出现于月氏国。今汝值吾。应斯嘉运。于是尊者发宿命智、投祖出家。见佛祖历代通载。<b><span style='color:teal'>二十、^耶多尊者、</span></b>传灯录二、第二十祖^耶多、北天竺国人也。智慧渊冲。化道无量。又曰、二十祖^耶多尊者遇鸠摩入国。问曰、我家父母。素信三宝。而常萦疾疗。凡所营作、皆不如意。而我邻家。久为旃陀罗行。而身常勇健。所作和合。彼何幸而我何辜。鸠摩曰、善恶之报。有三时焉。凡人但见仁夭暴寿。逆吉义凶。便谓亡因果、虚罪福。殊不知影响相随。纵经万劫、亦不磨灭。时^耶多顿释所疑。鸠摩曰、汝虽已信三业。而未明业从惑生。惑因识有。识依不觉。不觉依心。心本清净。无生灭、无造作、无报应、无胜负。寂寂然。灵灵然。汝若入此门、可与诸佛同矣。一切善恶有为无为皆梦幻。^耶多夙慧顿发。○尊者得法后以法付婆修盘头。即于座宴然归寂。见佛祖正宗道影一。<b><span style='color:teal'>二十一、婆修盘头尊者、</span></b>传灯录二、第二十一祖婆修盘头、罗阅城人也。尊者一食不卧、六时礼佛。为众所归。二十祖至彼问其众曰、此头陀能修梵行、可得佛道乎。众曰、我师精勤、何故不可。祖曰我不求道、亦不颠倒。我不礼佛、亦不轻慢。我不长坐、亦不懈怠。我不一食、亦不杂食。心无所希、名之曰道。尊者闻之、遂发无漏智。祖乃付法。见佛祖正宗道影一。<b><span style='color:teal'>二十二、摩罗尊者、</span></b>传灯录二、第二十二祖摩罗、那提国常自在王之子也。○二十一祖至彼国。王问之。祖云今王国有二师化导。佛记第二五百年有二神力大士出家继圣。王之次子摩罗是其一。吾虽德薄、敢当其一。王遂舍之作沙门。祖遂付以大法。见佛祖正宗道影一。<b><span style='color:teal'>二十三、鹤勒那尊者、</span></b>传灯录二、第二十三祖鹤勒那、月氏国人也。姓婆罗门。父千胜。○尊者常有鹤众相随。问二十二祖曰、以何方便、令彼解脱。祖说偈曰、心随万境转、转处实能幽。随滤谬得性、无喜亦无忧。鹤众闻偈飞鸣而去。既得法、行化中印土。付法师子而寂。见佛祖正宗道影一。<b><span style='color:teal'>二十四、师子尊者、</span></b>传灯录二、第二十四祖师子比丘、中印度人也。○尊者游化至Y宝国、付法与婆舍斯多后。王曰离生死。曰已离生死。曰可施我头。曰我身非有、何吝于头。王即挥刃断尊者头、白乳涌出高数尺。王之右臂、旋亦堕地。见佛祖正宗道影一。<b><span style='color:teal'>二十五、婆舍斯多尊者、</span></b>传灯录二、第二十五祖、婆舍斯多、Y宝国人也。○尊者姓婆罗门。父寂行。母常安乐。既诞、拳左手。遇师子尊者显发宿因。密受心印。见佛祖历代通载七。<b><span style='color:teal'>二十六、不如蜜多尊者、</span></b>传灯录二、第二十六祖、不如蜜多、南印度得胜王之太子也。○尊者既得法于二十五祖、至东印度。彼外道师长爪梵志恐王迁善、尊者至、以为魔。王问尊者师来何为、尊者曰、将度众生。梵志不胜其怒、即以幻法化大山于尊者顶上。尊者指之、忽在彼众头上。梵志等怖惧投尊者。尊者愍其愚惑、再指之、化山随灭。乃为王演说法要、俾趣真乘。见佛祖历代通载八。<b><span style='color:teal'>二十七、般若多罗尊者、</span></b>传灯录二、第二十七祖、般若多罗、东印度人也。○二十六祖至东印度、与王同车而出。见丐者缨络童子稽首于前。谓王曰、此童非他。即大势至菩萨是也。此圣之后、复出二人。一人化南印度、一人缘在震旦。为宿因与祖同居、祖转甚深修多罗、尊者演摩诃般若故、即名之曰般若多罗。而付以法。后尊者往南天竺香至国度王之第三子菩提多罗。见佛祖历代通载八。<b><span style='color:teal'>二十八、菩提达摩尊者、</span></b>原注、此土是为初祖。○传灯录三、第二十八祖、菩提达摩、南天竺国香至王第三子也。○尊者本名菩提多罗。遇二十七祖付法后、改名为菩提达磨。梁普光元年泛海至广州。武帝迎之至建业。问曰、朕即位以来、造寺写经、有何功德。磨曰、无功德。帝曰、何云真功德。磨曰、净智妙圆、体自空寂。如是功德。不于世求。帝曰、如何是圣谛第一义。摩曰、廓然无圣。帝曰、对朕者谁。摩曰不识。帝不悟。遂渡江之魏、止于嵩山之少林寺。终日面壁而已。后得慧可。以所得法并衣钵付之。见传法正宗记。<b><span style='color:teal'>二十九、慧可大师、</span></b>第二十九祖慧可大师、武牢人也。姓姬氏。初名神光。得法后达摩大师改其名曰慧可。为东土之第二祖。○佛祖历代通载十、有僧神光者。因神人发起来见师。师端坐不顾。会天大雪、光立雪中至积雪过膝。师悯而问曰、汝久立雪中、求何事耶。光曰唯愿大慈、开甘露门、广度群品。师曰、诸佛无上妙道、旷劫难逢。岂小德小智轻心慢心欲冀真乘。徒劳勤苦。光闻诲励、喜不自胜。即以利刀自断左臂置于师前。复问曰、诸佛法印、可得闻乎。师曰、诸佛法印、匪从人得。曰我心未宁、乞师与安。师曰、将心来与汝安。可曰觅心了不可得。师曰、与汝安心竟。大同元年十二月、师将示寂。顾谓可曰、世尊以正法眼藏付嘱大迦叶。展转传授、以至于吾。吾今付汝、汝当护持。并受袈裟、以为法信。○佛祖正宗道影一、祖得法已、继阐玄风。转授法于僧璨。寿一百七终于`城。德宗谥大祖禅师。<b><span style='color:teal'>三十、僧璨大师、</span></b>第三十祖僧璨大师、在家之姓氏无考。既得法受衣钵。是为东土之第三祖、○佛祖正宗道影一、祖谒可祖曰、弟子身缠夙恙、请师忏罪。曰将罪来与汝忏。祖良久曰、觅罪了不可得。曰与汝忏罪竟。复示般若谶曰、汝今得法、宜处深山。未可行化。当有国难。所谓心中虽吉外头凶是也。及后周、果婴沙汰。祖往来司空山、居无常处。入罗浮、为众广宣心要讫、于法会树下立化。玄宗谥鉴智禅师。<b><span style='color:teal'>三十一、道信大师、</span></b>第三十一祖、道信大师、蕲州广济司马氏。既嗣法于璨大师。是为东土之第四祖。○佛祖正宗道影一、年十四、礼璨祖曰。乞和尚解脱法门。曰谁缚汝。祖曰无人缚。曰、何更求解脱乎。祖于言下大悟。既得法。住破头山。永徽中、安坐而逝。越明年、塔户自开。仪相如生。代宗谥大医禅师慈云之塔。<b><span style='color:teal'>三十二、弘忍大师、</span></b>第三十二祖弘忍大师、蕲州黄梅人也。姓周氏。后遇信大师得法。为东土第五祖。嗣化于破头山。○佛祖正宗道影一、祖蕲州黄梅人。先为栽松道者。托生于周氏之女。父母恶逐之。女无所归、乞食里中。及长、里人呼为无性儿。路逢信祖问曰、子何姓。祖曰、姓有、不是常姓。曰是何性。曰是佛姓。曰汝无性耶。祖曰性空故无。信默然、乞为侍者。女以夙缘、舍之无难色。祖与剃度。后付衣法。遂以学徒委之。授衣法于惠能后、上元元年化去。代宗谥大满禅师法雨之塔。<b><span style='color:teal'>惠能是为三十三祖、</span></b>第三十三祖、是东土第六祖。故称曰六祖。事迹详前。自六祖后、得法者多。故南岳青原法海玄策神会等皆以世次而分宗派、不称祖。<b><span style='color:teal'>从上诸祖、各有禀承。汝等向后、递代流传、毋令乖误。</span></b>毋、禁止之词。乖、背也。一彼一此而不相合也。误、错误也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>大师先天二年癸丑岁、</span></b>先天唐玄宗之年号。<b><span style='color:teal'>八月初三日、</span></b>原注、是年十二月改元开元。<b><span style='color:teal'>于国恩寺斋罢、</span></b>佛祖统纪三十、先天二年、复归新州国恩寺。既而示寂。○清一统志三百四十六、龙山寺在新兴县南思龙山。一名国恩寺。唐建。○按新兴县属广西肇庆府、唐之新州也。<b><span style='color:teal'>谓诸徒众曰、汝等各依位坐、吾与汝别。法海白言、</span></b>述事陈义曰白。○金刚经、合掌恭敬、而白佛言。<b><span style='color:teal'>和尚留何教法、令后代迷人得见佛性。师言汝等谛听。</span></b>谛、审也。谛听者、审详而听。即用心听之意。<b><span style='color:teal'>后代迷人、若识众生、即是佛性。若不识众生、万劫觅佛难逢。吾今教汝识自心众生、见自心佛性。欲求见佛、但识众生。只为众生迷佛、非是佛迷众生。自性若悟、众生是佛。自性若迷、佛是众生。自性平等、众生是佛。自性邪险、佛是众生。汝等心若险曲、即佛在众生中。一念平直、</span></b>金刚经、是法平等、无有高下。○维摩经、直心是道场。○高子遣书、人之生也直、本体也。以直养而无害。工夫也。<b><span style='color:teal'>即是众生成佛。我心自有佛、自佛是真佛。自若无佛心、何处求真佛。汝等自心是佛、更莫狐疑。</span></b>传灯录、福州大安禅师问曰、学人欲识佛、何者即是。丈曰、大似骑牛觅牛。师曰、识后如何。丈曰、如人骑牛至家。师曰、始终如何保任。丈曰、如牧牛人执杖视之、不令犯人苗稼。师自兹领旨、更不驰求。上堂云、大安在沩山三十来年、吃沩山饭、屙沩山屎、不学沩山禅。只看一头水牯牛、若落路入草、便牵出。若犯人苗稼、即鞭挞。调伏既久。可怜生、如今变作个露地白牛、常在面前、终日露迥迥地、赶亦不去也。案丈指百丈。<b><span style='color:teal'>外无一物而能建立、皆是本心生万种法。</span></b>起信论上、以心生则种种法生。心灭则种种法灭故。○楞严经一之下、阿难言我常闻佛开示四众。由心生故、种种法生。由法生故、种种心生。○悟性论、若一念心生、即入三界。一念心灭、即出三界。<b><span style='color:teal'>故经云、心生种种法生、心灭种种法灭。</span></b>起信论疏上、以无明力、不觉心动、乃至能现一切境等。故言心生种种法生。此则心随熏动、故云生也。若无明灭、境界随灭。诸识分别、皆灭无余。故言心灭种种法灭。此则心源还净、故云灭也。○大智度论十二、复次、如一美色。淫人见之、以为净妙、心生染著。不净观人视之、种种恶露。无一净处。等妇见之、妒嗔增恶。目不欲见。以为不净。淫人观之为乐。妒人观之为苦。净行人观之得道。无豫之人观之、无所适莫、如见土木。若此美色实净、四种人观、皆应见净。若实不净、四种人观、皆应不净。以是故、知好丑在心。外无定也。观空亦如是。<b><span style='color:teal'>吾今留一偈、与汝等别。名自性真佛偈。后代之人识此偈意、自见本心、自成佛道。偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>真如自性是真佛。</span></b>往生论注下、真如是诸法正体。○大乘止观、此心即自性清净心、又名真如。亦名佛性。○永嘉证道歌、法身了觉无一物。本源自性天真佛。<b><span style='color:teal'>邪见三毒是魔王。</span></b>邪见、为五见之一。拨无因果之理。谓恶不足恐、善不足好之谬见也。此谬见为邪之最。局于邪故、因有邪之名也。○三毒者、贪毒、嗔毒、痴毒。○婆沙论四十二、问曰、何故名魔。答曰、断慧命故名魔。复次、常行放逸害自身故名魔。○魔王名波旬。在他化自在天中、有大力鬼神、娆乱修行人者。<b><span style='color:teal'>邪迷之时魔在舍。</span></b>迷、迷惑也。舍、以喻自己之一身如屋舍。<b><span style='color:teal'>正见之时佛在堂。</span></b>即心即佛、故正见之时自身犹佛之堂。<b><span style='color:teal'>性中邪见三毒生。</span></b>邪见生三毒。三毒与邪见同生于性中。<b><span style='color:teal'>即是魔王来住舍。</span></b>一著邪见、佛变成魔。<b><span style='color:teal'>正见自除三毒心。</span></b>正见之时、三毒心自然除去。<b><span style='color:teal'>魔变成佛真无假。</span></b>贪嗔痴本无实性、若了了见贪嗔痴性、即是佛性。贪嗔痴外、更无别有实性。故既具正见、则魔变成佛。<b><span style='color:teal'>法身报身及化身、</span></b>见上本文。<b><span style='color:teal'>三身本来是一身。</span></b>三身从一性而出、故云本来是一身。<b><span style='color:teal'>若向性中能自见、</span></b>性中能自见三身本来一身。<b><span style='color:teal'>即是成佛菩提因。</span></b>佛菩提、佛智慧也。<b><span style='color:teal'>本从化身生净性、</span></b>从化身而发生自性清净法身。<b><span style='color:teal'>净性常在化身中。</span></b>自性清净法身、常在化身之中。<b><span style='color:teal'>性使化身行正道、</span></b>性在身中、为身之主人。故性能使化身行正道。<b><span style='color:teal'>当来圆满真无穷。</span></b>行正道。功报当来、故称报身圆满无穷。<b><span style='color:teal'>淫性本是净性因、</span></b>淫欲染污之性、生自性清净法身之因地。○维摩经弟子品、不断淫怒痴、亦不与俱。不灭痴爱、起于明脱。注、肇曰、断淫怒痴、声闻也。淫怒痴俱、凡夫也。大士观淫怒痴、即是涅。故不断不俱。○增一阿含九、盖屋不密、天雨则漏。人不惟行、漏淫怒痴。盖屋善密、天雨不漏。人能惟行、即无淫怒痴。<b><span style='color:teal'>除淫即是净性身。</span></b>除去淫性即净性。<b><span style='color:teal'>性中各自离五欲、</span></b>释氏要觉下、五欲谓色声香味触也。○大藏法数止观云、五尘非欲、而其中有味、能起行人需欲之心。故言五欲。常能牵人入诸魔境故也。○又五欲者、一财、二色、三饮食、四名、五睡眠。见华严大疏二十七、三藏法数二十四。○离五欲者、远离五欲过失也。○起信论、以知法性、无染离五欲过故。随顺修行尸罗波罗蜜。<b><span style='color:teal'>见性刹那即是真。今生若遇顿教门、</span></b>禅宗即顿教法门。<b><span style='color:teal'>忽遇自性见世尊。</span></b>见本原自性天真佛也。浑同而曰见世尊者、千佛万佛原是一佛故也。○修心诀云、顿悟者、凡夫迷时、四大为身、妄想为心。不知自性是真法身、不知自已灵知是真佛也。心外觅佛、波波浪走。忽被善知识指尔入路。一念回光、见自本性。而此性地、原无烦恼。无漏智性、本自具足。即与诸佛分毫不殊、故云顿悟也。<b><span style='color:teal'>若欲修行觅作佛、</span></b>向外驰求。<b><span style='color:teal'>不知何处拟求真。</span></b>各自本具心佛。欲修行而得者、终无是处。<b><span style='color:teal'>若能心中自见真、</span></b>惟此一事实、余二即非真。○高子遗书一、心中无丝发事、此为立本。<b><span style='color:teal'>有真即是成佛因。</span></b>高子遗书一、无杂念虑、即真精神。去其本无、即吾固有。<b><span style='color:teal'>不见自性外觅佛、</span></b>起心觅佛、不知佛在起心之中、是为不见自性。<b><span style='color:teal'>起心总是大痴人。</span></b>即起心便是痴毒。○传心法要下、起心向外求者、名为歌利王爱游猎去。心不外游、即是忍辱仙人。身心俱无、即是佛道。<b><span style='color:teal'>顿教法门已今留、救度世人须自修。</span></b>此言虽云救度世人、然世人要须自修。<b><span style='color:teal'>报汝当来学道者、</span></b>当来、当世来世也。<b><span style='color:teal'>不作此见大悠悠。</span></b>此见、指顿教法门而言。悠悠、悠忽度日、无精进工夫也。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师说偈已。告曰、汝等好住、吾灭度后、莫作世情悲泣雨泪、</span></b>刘向说苑、鲍叔死。管仲举上衽而哭之。泣下如雨。<b><span style='color:teal'>受人吊问、</span></b>问终曰吊。○亲友邻里闻讣、往丧家问之曰吊问。<b><span style='color:teal'>身著孝服、非吾弟子。</span></b>佛弟子不当受吊问与著孝。<b><span style='color:teal'>亦非正法。</span></b>吊问著服、非如来正法。<b><span style='color:teal'>但识自本心、见自本性、</span></b>大集经曰、一切众生、心性本净。心本净、故烦恼诸结不能染著。犹如虚空。<b><span style='color:teal'>无动无静、无生无灭、无去无来、无是无非、无住无往、恐汝等心迷、不会吾意、今再嘱汝、令汝见性。吾灭度后、依此修行、如吾在日。若违吾教、纵吾在世、亦无有益。复说偈曰、</span></b></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>兀兀不修善。</span></b>兀兀、不动貌。<b><span
style='color:teal'>腾腾不造恶。</span></b>腾腾、自在无所为貌。<b><span style='color:teal'>寂寂断见闻。</span></b>寂寂、安静貌。断见闻、断之于安静之中也。<b><span style='color:teal'>荡荡心无著。</span></b>坦坦平平、心无所住。○马祖云、自性本来具足、但于善恶事上不滞、方唤作道人。取善舍恶、观空入定、皆属造作。更向外听、去家转疏转远。一念妄想、便是三界生死根本。但无一念、是除生死根本。即得法王无上珍宝。○传心法要下、志公云、未逢出世明师、枉服大乘法药。如今但一切时中行住坐卧、但学无心。亦无分别、亦无依倚、亦无住著、终日任运腾腾、如痴人相似。世人尽不识你。你亦不用教人识不识。心如顽石头、都无缝罅。一切法透汝心不入。兀然无著。如此始有少分相应。透得三界境过、名为佛出世。不漏心相、名为无漏智。不作人天业。不作地狱业。不起一切心。诸缘尽不生。即此身心是自由人。不是一向不生。只是随意而生。经云、菩萨有意生身是也。忽若未会无心、著相而作者、皆属魔业。○高丽普照禅师修心诀云、行住坐卧、或语或默、或喜或怒、一切时中、一一如是。似虚舟驾浪、随高随下。如流水转山、遇曲遇直。而心无所知。今日腾腾任运。明日任运腾腾。随顺从缘、无障无碍。于善于恶、不断不修。质直无伪。视听寻常。则绝一尘而作对、何劳遣荡之功。无一念而生情、不假忘缘之力。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师说偈已、端坐至三更、</span></b>端坐、犹言正坐也。<b><span style='color:teal'>忽谓门人曰、吾行矣。奄然迁化。</span></b>奄然、忽然也。○释氏要觉下送终篇、释氏死谓涅、圆寂、归真、归寂、灭度、迁化、顺世。皆一义也。随便称之。○大乘义章、菩萨后时、迁化他土。<b><span style='color:teal'>于时异香满室、白虹属地。</span></b>尔雅、EX、虹也。白虎通、天弓虹也。○虹者、太阳光线与水气相映、现于天空之彩晕也。○礼记、君子比德于玉、气如白虹、天也。○国策、聂政之剌韩薄白虹贯日。○属、连属也。<b><span style='color:teal'>林木变白。</span></b>涅经、寂然无声。于是时顷、便般涅。入涅已、其树即时惨然变白、犹如白鹤。<b><span style='color:teal'>禽兽哀鸣。十一月、</span></b>即先天二年、是时已改开元元年。<b><span style='color:teal'>广韶新三郡官僚、洎门人僧俗、争迎真身、莫决所之。</span></b>广州之官僚欲迎六祖真身往法性寺、韶州之官僚欲迎六祖真身往宝林寺、新州之官僚欲即安六祖真身于国恩寺。故云莫决所之。<b><span style='color:teal'>乃焚香祷曰、香烟指处、师所归焉。时香烟直贯曹溪。十一月十三日、迁神龛</span></b>龛、塔也。塔下室也。此神龛非指塔与塔下室而言。乃指禅龛而言也。俗谓供佛之小室曰佛龛、亦其类也。杜甫诗、禅龛只宴如。○案、龛形如轿。三面合木。一面为户。禅者端坐于中习静。禅堂中恒置之。<b><span style='color:teal'>并所传衣钵而回。次年</span></b>即开元二年。<b><span style='color:teal'>七月二十五日出龛。弟子方辩以香泥上之。</span></b>香泥、以香末捣如泥也。○通载十二慈恩玄奘示寂下云、俄、异僧奉楠檀末香至。请依天竺法。涂法师之体。又后分涅下、即以香泥香水、灌洗如来金色之身。<b><span style='color:teal'>门人忆念取首之记、遂先以铁叶漆布、</span></b>铁叶、铁片也。<b><span style='color:teal'>固护师颈入塔。忽于塔内白光出现、直上冲天、三日始散。韶州奏闻。奉敕立碑、纪师道行。</span></b>王维、柳子厚、刘禹锡、及宋兵部侍郎晏殊等俱有碑记。晏殊碑记文今佚。<b><span style='color:teal'>师春秋七十有六。</span></b>春秋、年龄也。一年一春秋。○国策、君之春秋高、而封地未定。○汉书、春秋鼎盛。○大师降诞于唐太宗贞观十二年戊戌岁二月八日子时。示寂于玄宗先天二年癸丑岁八月三日、历太宗、高宗、则天、中宗、睿宗、玄宗、六朝。实得春秋七十有六。<b><span style='color:teal'>年二十四传衣。三十九祝发。说法利生三十七载。得旨嗣法者、四十三人。</span></b>传法正宗记七、大鉴所出法嗣、凡四十三人。其一日西印度□多三藏者。一曰韶阳法海者。一曰庐陵志诚者。一曰匾檐山晓了者。一曰河北智隍者。一曰钟陵法达者。一曰寿州智通者。一曰江西志彻者。一曰信州智常者。一曰广州志道者。一曰广州印宗者。一曰清源山行思者。一曰南岳怀让者。一曰温州玄觉者。一曰司空山本净者。一曰婺州玄策者。一曰曹溪令韬者。一曰西京光宅慧忠者。一曰荷泽神会者。一曰韶阳只陀者。一曰抚州净安者。一曰嵩山寻禅师者。一曰罗浮定真者。一曰南岳坚固者。一曰制空山道进者。一曰善快者。一曰韶山缘素者。一曰宗一者。一曰秦望山善现者。一曰南岳梵行者。一曰并州自在者。一曰西京咸空者。一曰峡山泰祥者。一曰光州法净者。一曰清凉山辩才者。一曰广州吴头陀者。一曰道英者。一曰智本者。一曰清苑法真者。一曰玄楷者。一曰昙璀者。一曰韶州刺史韦据者。一曰义兴孙菩萨者。<b><span style='color:teal'>悟道超凡者、莫知其数。达摩所传信衣、</span></b>原注、系西域屈布也。宋高僧传曰、其塔下葆藏屈布□多罗僧。其色青黑碧缣复袷。非人间所有物也。○祖庭事苑三、屈、即达磨所传袈裟。至六祖遂留于曹溪。又西域屈布、缉木绵华心织成。后人以碧绢为裹。<b><span style='color:teal'>中宗赐磨衲宝钵、及方辩塑师真相、并道具等、</span></b>凡三衣什物一切资助学道之身之具名道具。○华严经入法界品宝髻长者章、修无分别功德道具。○释氏要览中、道具、中阿含经云、所蓄之物、可资身进道者、即是增长善法之具。菩萨戒经云、资生顺道之具。○天台别传、衣钵道具、分为两分。<b><span style='color:teal'>主塔侍者尸之、</span></b>尸、主也、主其事也。<b><span style='color:teal'>永镇宝林道场。流传坛经、以显宗旨。此皆兴隆三宝。</span></b>三宝、佛法僧也。雕铸塑画等像、佛也。经律论三藏教文、法也。比丘等五众和合、僧也。然禅宗之所谓三宝、其说则更有进者。传心法要曰、祖师直指一切众生本心本体、本来是佛。不假修成。不属渐次。不是明暗。不是明、故无明。不是暗、故无暗。所以无无明、亦无无明尽。入我此宗门、切须在意。如此见得、名之为法。见法故、名之为佛。佛法俱无、名之为僧。唤作无为僧。亦名一体三宝。夫求法者、不著佛求、不著法求、不著众求。应无所求。不著佛求、故无佛。不著法求、故无法。不著众求、故无僧。普利群生者。群生多类之众生也。○维摩经佛国品。法王法力超群生。○无量寿经上、求清白之法、以惠利群生。○法华经方便品、又、诸大圣主、知一切世间天人群生类深心之上所欲。○笔削记六、利众生不出二种。一、令离苦。谓离分段变易二生死故。二、令得乐。谓得善提涅二无上乐故。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>师入塔后、至开元十年、</span></b>开元唐玄宗年号。<b><span style='color:teal'>壬戌八月三日、夜半、忽间塔中如拽铁索声。</span></b>拽。逸列切。为以手持而引之也。<b><span style='color:teal'>众僧惊起。见一孝子</span></b>此孝子指衣父母之丧服者言。<b><span style='color:teal'>从塔中走出。寻见师颈有伤。具以贼事闻于州县。县今杨侃、刺史柳无忝、得牒</span></b>牒、音蝶。讼词也。<b><span style='color:teal'>切加擒捉。五日、于石角村。捕得贼人、送韶州鞫问。</span></b>鞫、音菊。讯囚也。<b><span style='color:teal'>云、姓张、名净满、汝州梁县人。</span></b>后魏汝北郡、北齐改为汝阴。隋置汝州。明清为直隶州、属河南省、民国改为临汝县。<b><span style='color:teal'>于洪州开元寺、受新罗僧金大悲钱二十千、</span></b>新罗、国名。三韩之一。建国于西汉之季。至西晋之末、兼并辰韩弁韩。日本神功后来攻、乃结和好。后渐强。取日本之任那府。嗣为百济高句丽所侵、乞援于唐、唐出兵灭百济高句丽、其地以次归于新罗、遂统一半岛全部、而臣事于唐。五代时、国又分裂。旋为高丽所灭。<b><span style='color:teal'>令取六祖大师首、归海东供养。柳守闻状、未即加刑。乃躬至曹溪、问师上足令韬曰、</span></b>上足、犹言高徒。○传灯录五、曹令溪韬禅师者、吉州人也。姓张氏、依六祖出家、未尝离左右。祖归寂、遂为衣塔主。唐开元四年玄宗聆其德风、诏令赴关。师辞疾不起。上元元年肃宗遣使取传法衣入内供养、仍敕师随衣入朝。师亦以疾辞。终于本山。寿九十五。敕谥大晓禅师。<b><span style='color:teal'>如何处断。韬曰、若以国法论、理须诛夷。但以佛教慈悲、冤亲平等、</span></b>于一切众生无冤无亲、起大慈悲、无彼我之相、平等救度之也、<b><span style='color:teal'>况彼求欲供养、罪可恕矣。柳守加叹曰、始知佛门广大。遂赦之。上元元年、肃宗遣使就请师衣钵归内供养。至永泰元年、五月五日、代宗梦六祖大师请衣钵。七日、敕刺史杨缄云、朕梦感能禅师请传衣袈裟、却归曹溪、今遣镇国大将军刘崇景顶戴而送。</span></b>顶戴而送者、尊崇法服故。<b><span style='color:teal'>朕谓之国宝。卿</span></b>指杨缄。<b><span style='color:teal'>可于本寺如法安置。专令僧众亲承宗旨者。严加守护、勿令遗坠。后或为人偷窃、皆不远而获。如是者数四。宪宗谥大鉴禅师。塔曰元和灵照。</span></b>六祖又有发塔在广州光孝寺佛殿后。六祖初剃度时其徒为藏发于此。盖发冢也。见广语。<b><span style='color:teal'>其余事迹、系载唐尚书王维、刺史柳宗元、刺史刘禹锡等碑。守塔沙门令韬录。</span></b>案神会请王维撰六祖碑铭、令韬与之同时、故得见之。若柳宗元刘禹锡之世、去六祖之迁化、已百余年矣。其所撰之碑、决非令韬所及见者。此句有柳刘二人之名、必为后人窜入无疑。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>六祖坛经笺注终</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a11></a><span style='color:#333399;
'>跋<span lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>六祖大师平昔所说之法、</span></b>平昔、平生昔日之时也。○杜甫诗、三叹酒食傍。何由似平昔。<b><span style='color:teal'>皆大乘圆顿之旨。</span></b>宝积经二十八、诸佛如来正真正觉之道、彼乘名为大乘。○四教义集注下、体非渐成、故名圆顿。○同、集解下、三一无差。不从渐次。名为圆顿。○旨、宗旨也。<b><span style='color:teal'>故目之曰经。</span></b>辅教编六祖坛经赞、注曰、今大鉴所演是大法要、真正无妄。实可轨持、如如恒常、魔外群邪不能改变。正与佛经无异。固宜以佛经字为例也。○镡津文集三、称经者、后人尊其法。而非六祖之意也。今从其旧。不敢改易。○案、或称坛经、或称坛记。其弟子所传之一脉则尊称之曰坛经。非其一脉所传、如他宗之弟子等、则称之曰六祖坛记也。<b><span style='color:teal'>其言近指远</span></b>孟子、言近而指远者、善言也。<b><span style='color:teal'>词坦义明、</span></b>坦、他切、平易也。○案、词坦易明、即俗人所云、深入显出之意。<b><span style='color:teal'>诵者各有所获。明教嵩公。</span></b>五灯会元十五、洞山聪禅师法嗣、杭州佛日契嵩禅师、藤州镡津李氏子也。七岁出家。十三得度。十九游方。遍参知识、法于洞山。后居永安兰若。盖禅门定祖图、传法正宗记、辅教编、上进仁宗皇帝。帝览之嘉叹。付传法院、编次入藏。下诏褒宠。赐号明教。熙宁四年六月四日、晨兴写偈、至中夜而化。师有文集二十卷、目曰镡津。盛行于世。<b><span style='color:teal'>常赞云、天机利者得其深、</span></b>列子说符、苦皋之所观、天机也。○庄子内篇大宗师、其嗜欲深者其天机浅。<b><span style='color:teal'>天机钝者得其浅。</span></b>天机二句、见明教大师辅教编六祖坛经赞。<b><span style='color:teal'>诚哉言也。余初入道、有感于斯。续见三本不同、互有得失。其板亦已漫灭。</span></b>后汉书八十祢衡传、既而无所之适。至于刺字漫灭。<b><span style='color:teal'>因取其本校雠。</span></b>谢肇浙文海披沙八。对书曰校。刘向别录、校书一人、持本一人、对读若怨家然。故云仇。<b><span style='color:teal'>讹者正之、</span></b>讹、伪也、谬也。○正其不正曰正。○论语、就有道而正焉。<b><span style='color:teal'>略者详之、</span></b>郑玄古文真宝序、繁者芟之、略者详之。<b><span style='color:teal'>复增入弟子请益机缘。</span></b>按古本及宋本。无机缘第七篇题。只第十南北二宗见性门中载法达智常等三四辈。今本机缘七中、系尼无尽藏、法海、智通、志道、乃至方辨等十有余人、请益机缘。故云增入、即宗宝所加添也。<b><span style='color:teal'>庶几学者得尽曹溪之旨。</span></b>庶几、近辞也。○易细辞下传、子曰、颜氏之子、其殆庶几乎。<b><span style='color:teal'>按察使云公从龙、深造此道。</span></b>事物纪原六、唐明皇开元二年、置十道按察采访处。置使也。○万世统谱二十、元云从龙、文昌人、进士、仕元为行省参政。抚绥有功。兵民悦服。<b><span style='color:teal'>一日过山房、</span></b>山房、隐者之书室也。<b><span style='color:teal'>睹余所编、谓得坛经之大全慨然命工锓梓、</span></b>锓、音寝。刻也。梓、木名。○公羊传、锓其板。<b><span style='color:teal'>颛为流通。</span></b>颛、与专通。<b><span style='color:teal'>使曹溪一派、不至断绝。或曰、达摩不立文字、直指人心、见性成佛。卢祖六叶正传、</span></b>六祖姓卢氏、故名卢祖。又云卢居士。禅家或称之曰老卢。○叶、世也。六叶即六世。<b><span style='color:teal'>又安用是文字哉。余曰、此经非文字也。达摩单传直指之指也</span></b>禅家之宗旨、不依于经论文句、单传心印之谓也。○达磨遥观此土有大乘根机、遂泛海而来。单传心印。○祖庭事苑、传法诸祖、初以三乘教乘兼行。后达磨祖师单传心印、破执显宗。所谓教外别传、不立文字、直指人心、见性成佛。然不立文字、失意者多矣。往往谓屏去文字以默坐为禅。斯直吾门之哑羊耳。且万法纷然、何止文字不立者哉。殊不知道犹通也。岂拘执于一隅哉。故即文字、文字不可得。文字既尔、余法亦然。所以为见性成佛也。岂待遣而后已。<b><span style='color:teal'>南岳</span></b>怀让禅师。<b><span style='color:teal'>青原</span></b>行思禅师。<b><span style='color:teal'>诸大老、尝因是指以明其心。复以之明马祖</span></b>道一禅师。<b><span style='color:teal'>石头</span></b>希迁禅师。<b><span style='color:teal'>诸子之心。今之禅宗、流布天下。皆本是指。而今而后、岂无因是指而明心见性者耶。问者唯唯、</span></b>文选十一西都赋、宾曰唯唯。注、唯、应敬之词也。○汉书注、晋灼曰、唯唯、谦应也。<b><span style='color:teal'>再拜谢曰、予不敏、</span></b>孝经、参不敏。吴氏注、不敏、犹言迟钝。<b><span style='color:teal'>请并书于经末、以诏来者。</span></b>诏、之笑切、告也。又教导之辞也。○来者、将来之后学也。至元按至元。元世祖年号、辛卯、二十八年也。<b><span style='color:teal'>辛卯夏、南海释宗宝跋。</span></b>南海、县名。隋以番禺改置。唐宋因之。明清时与番禺县并为省治。民国徙治佛山镇。属广东粤海道。○宗宝或云未详。或云即韶州南华寺住持。南华寺元朝曰花果院。案藏本题下云、风醣ǘ鞴庑㈧寺住持嗣祖比丘宗宝编。盖宗宝即广州南海县法性寺住持。故曰南海释宗宝也。○绪而论之曰序。文集之后序曰跋。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a12></a><span style='color:#333399'>六祖能禅师碑铭</span>（见全唐文卷三百二十七）</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>唐王维<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>王维字摩诘、太原人。唐开元间擢进士第一。迁尚书左丞。宁薛诸王。待若师友。有别墅在辋川。孤居二十年。卒后。代宗求其乐章。其弟缙、集数十百篇上之。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>无有可舍、</span></b>智度论四十九、云何菩萨舍一切所有。不惜内外诸法故。是名舍一切所有。案今翻进一层、故云无有可舍。<b><span style='color:teal'>是达有源。无空可住、</span></b>智度论八十二、色等法无住处、如地住于水、水住于风、风住于空、空无所住。以本无住处故、一切都无住。<b><span style='color:teal'>是知空本。离寂非动。</span></b>离真如之理体、有为之诸相、谓之寂。今翻进一层、故云离寂。○坛经、能善分别诸法相、于第一义而不动。<b><span style='color:teal'>乘化用常。</span></b>庄子大宗师、浸假而化予之尻以为轮、以神为马、予因而乘之。○陶潜归去来辞、聊乘化以归尽。○老子、常无、欲以观其妙。常有、欲以观其徼。<b><span style='color:teal'>在百法而无得。</span></b>百法犹言万法。以表示法门之众多也。○金刚般若波罗蜜经、于法实无所得。<b><span style='color:teal'>周万物而不殆。</span></b>易系、知周乎万物、而道济天下、故不过。○老子、知止不殆。又云、独立而不改、周行而不殆。<b><span style='color:teal'>鼓ずＪΑ⒉恢菩提之行。</span></b>鼓ずＪφ摺⒅妇中每言入海宝之谓。不知菩提之行者、指禅宗即众生烦惑示诸佛智体之谓也。意谓入海宝者、不识本有家珍、至尊至贵、而能出生无量众宝。向外驰求、何异怀宝迷邦、骑牛觅牛。须知贪嗔痴之实性、即是佛性。若能彻悟此三佛性、则觅贪嗔痴了不可得。当体即是真戒真定真慧、亦无真戒真定真慧之相可得。<b><span style='color:teal'>散花天女、能变声闻之身。</span></b>维摩诘经、时维摩诘室、有一天女、见诸大人闻所说法、便现其身。即以天华散诸菩萨大弟子上。舍利弗言、汝何以不转女身。天女曰、我从十二年来、求女人相、了不可得。当何所转。譬如幻师、化作幻女。若有人问、何以不转女身。是人为正问不。舍利弗言、不也。幻无定相、当何所转。天女曰、一切诸法、亦复如是。无有定相。云何乃问不转女身。即时天女以神通力变舍利弗令如天女。天女自化身如舍利弗。而问言何以不转女身。舍利弗以天女像而答言、我今不知何转而变为女身。天女曰、舍利弗若能转此女身。则一切女人亦当能转如舍利弗。非女而现女身。一切女人亦复如是。虽现女身、而非女也。是故佛说一切诸法、非男非女。即时天女还摄神力。舍利弗身还复如故。天女问舍利弗、女身色相、今何所在。舍利弗言女身色相。无在无不在。天女曰、一切诸法、亦复如是。无在无不在。夫无在无不在者、佛所说也。<b><span style='color:teal'>则知法本不生、</span></b>心经、舍利子、是诸法空相、不生不灭。<b><span style='color:teal'>因心起见。</span></b>俱舍论二、决择名见。<b><span style='color:teal'>见无可取、</span></b>三藏法数十八、邪见分别名之为见。所谓身见边见等。因见取著、故曰见取。<b><span style='color:teal'>法则常如。</span></b>传心法要下、如来者、即诸法如义。所以云弥勒亦如也、众圣贤亦如也。如即无生。如即无灭。如即无见。如即无闻。○金刚经、如如不动。<b><span style='color:teal'>世之至人、</span></b>庄子、逍遥游、至人无已。<b><span style='color:teal'>有证于此。得无漏不尽漏、</span></b>道心如完器、妙理犹净水。一切烦恼、破坏道心。迷失妙理。犹如破器不能停净水。讥其过失、名之曰漏。即欲漏有漏无明漏也。四果永尽、名曰无漏。<b><span style='color:teal'>度有为非无为者、</span></b>华严经、何等为有为法、所谓欲界、色界、无色界、众生界。何等为无为法、所谓虚空、涅、数缘灭、非数缘灭、缘起法性住。<b><span style='color:teal'>其惟我曹溪禅师乎。</span></b>广东志、曹溪在韶州府城东南五十里。源出狗耳岭西。流三十五里。合浈水、又南流。入英德县界。梁天监元年、有天竺僧智药三藏。泛舶至广、经溪口。闻水香、掬而尝之。曰、此水上流、必有胜地。寻之、遂开山立石宝林。谓此地宛然西天宝林也。预记后一百七十年。当有肉身菩萨、来此演法。唐仪凤间、僧惠能居此。应识为南宗六祖。衣钵与真身俱存。元和十年、赐谥曰大鉴禅师。塔曰灵照。开宝间、赐名南华禅寺。<b><span style='color:teal'>禅师、俗姓卢氏。某郡某县人也。名是虚假、</span></b>虚假者、不实之义。无实体也。○辅行五之三、假者只是不实为义。<b><span style='color:teal'>不生族姓之家。</span></b>左传、天子建德、因生以赐姓。诸侯以氏为族。官有世功、则有官族。<b><span style='color:teal'>法无中边、</span></b>中者中道。边者边际。<b><span style='color:teal'>不居华夏之地。善习表于儿戏。</span></b>论语注、习于善则善。<b><span style='color:teal'>利根发于童心。</span></b>涅经、一切众生。凡有三种。所谓利根、中根、钝根。○左传、昭公犹有童心。<b><span style='color:teal'>不私其身、臭味于耕桑之侣。</span></b>左传、今譬于草木、寡君在君君之臭味也。杜预注、言同类也。○案此句指六祖卖柴等事。○坛经云、此身不幸、父又早亡。老母孤遗、移来南海。艰辛贫乏、于市卖柴。<b><span style='color:teal'>苟适其道、膻行于蛮貊之乡。</span></b>庄子、羊肉不慕蚁。蚁慕羊肉。羊肉膻也。舜有膻行。百姓悦之。故三徙成都。至邓之虚、而十有万家。○论语、言忠信、行笃谨、虽蛮貊之邦行矣。○案此句、指六祖未出家前作南海百姓也。<b><span style='color:teal'>年若干、事黄梅忍大师、</span></b>传灯录、宏忍大师、蕲州黄梅人也。姓周氏。生而岐嶷。童游时、逢一智者叹曰、此子关七种相。不远如来。后遇信大师得法。嗣化于破头山。<b><span style='color:teal'>愿竭其力、</span></b>论语、事父母能竭其力。<b><span style='color:teal'>即安于井臼。</span></b>案此句指六祖腰石舂米事。○坛经云、惠能退至后院、有一行者、差惠能破柴踏碓。<b><span style='color:teal'>素刳其心、</span></b>庄子天地篇、夫子曰、夫道覆载天地者也。洋洋乎大哉。君子不可以不刳心焉。<b><span style='color:teal'>获悟于稗。</span></b>庄子知北游篇、东郭子问于庄子曰、所谓道恶乎在。庄子曰、在稗。<b><span style='color:teal'>每大师登座、学众盈庭。中有三乘之根、</span></b>魏书释老志、初阶圣者、有三种人。其根业太差、谓之三乘。声闻乘、缘觉乘、大乘。取其可乘运以至道为名。此三人恶迹已尽。但修心荡累、济物进德。初根人为小乘、行四谛法。中根人为中乘、受十二因缘。上根人为大乘、则修六度。虽阶三乘、而要由修进万行、拯度亿流、弥长远、乃可登佛境矣。刘孝标世说、注法华经曰、三乘者。一曰声闻乘。二曰缘觉乘。三曰菩萨乘。声闻者、悟四谛而得道也。缘觉者、悟因缘而得道也。菩萨者。行六度而得道也。然则罗汉得道、全由佛教。故以声闻为名也。辟支佛得道、或闻因缘而解、或听环佩而得悟。神能独达。故以缘觉为名也。菩萨者、大道之人也。方便则止行六度。真教则通修万善。功不为已。志存广济。故以大道为名也。<b><span style='color:teal'>共听一音之法。</span></b>一音指如来说法之声音也。○维摩诘经、佛以一音演说法。众生随类各得解。皆谓世尊同其语。斯则神力不共法。○涅经、一切众生。种种形类。二足、四足、多足、无足。佛以一音而为说法。彼彼异类、各自得解、各各叹言、如来今日为我说法。<b><span style='color:teal'>禅师默然受教、会不起予。</span></b>论语、起予者商也。<b><span style='color:teal'>退省其私、</span></b>论语、退而省其私、亦足以发。<b><span style='color:teal'>迥超无我。</span></b>金刚经、是故佛说一切法、无我无人、无众生、无寿者。○黄药传心法要卷上、学道人莫疑四大为身。四大无我、我亦无主。故知此身无我亦无主。五阴为心、五阴无我亦无主。故知此心无我亦无主。六根六尘六识和合生灭、亦复如是。十八界既空、一切皆空。唯有本心荡然清净。○智度论三十一、无常苦空故无我。不自在故无我。无主故名无我。诸法无不从因缘生、从因缘生故无我。无相无作故无我。假名字故无我。身见颠倒故无我。断我心得道故无我。<b><span style='color:teal'>其有犹怀渴鹿之想、</span></b>楞伽经、不知心量愚痴凡夫。取内外性依于一、异、俱、不俱、有、无、非有、非无、常、无常。自性习因、计著妄想。譬如群鹿、为渴所逼、见春时炎、而作水想、迷乱驰趋、不知非水。<b><span style='color:teal'>尚求飞鸟之迹。</span></b>涅经、如鸟飞空、迹不可寻。○华业经、了知诸法性寂灭、如鸟飞空无有迹。<b><span style='color:teal'>香饭未消、</span></b>维摩诘经、于是维摩诘不起于座、居众会前、化作菩萨、而告之曰、汝往上方界分、度如四十二恒河沙佛土、有国名众香、佛号香积、与诸菩萨、方共坐食。汝往到彼、如我辞曰、维摩诘稽首世尊足下。愿得世尊所食之余。当于娑婆世界施作佛事、令此乐少法者、得弘大道。于是香积如来、以众香钵盛满香饭、与化菩萨。时化菩萨、既受钵饭、与彼九百万菩萨俱受佛威神力、及维摩诘力。于彼世界忽然不现。须臾之间至维摩诘舍。时维摩诘语舍利弗等诸大声闻、仁者可食如来甘露味饭。大慈所熏、无以限意食之使不消也。<b><span style='color:teal'>弊衣仍覆。</span></b>用法华经信解品故事。<b><span style='color:teal'>皆曰、升堂入室、</span></b>论语、子曰由也升堂矣、未入于室也。测海窥天。东方朔答客难、以管窥天。以蠡测海。<b><span style='color:teal'>谓得黄帝之珠、</span></b>庄子、黄帝游乎赤水之北。登乎昆仑之邱。而南望还归、遗其玄珠。使知索之、而不得。使离朱索之、而不得。使吃诟索之、而不得也。乃使象罔、象罔得之。黄帝曰、异哉。象罔乃可以得之乎。堪受法王之印。法华经、我为法王。于法自在。安隐众生、故现于世。汝舍利弗、我此法印、为欲利益世间故说。<b><span style='color:teal'>大师心知独得、谦而不鸣。</span></b>义本周易谦卦、天何言哉、论语、子曰、<b><span style='color:teal'>天何言哉、</span></b>四时行焉、百物生焉。<b><span style='color:teal'>圣与仁岂敢。</span></b>论语、若圣与仁、则吾岂敢。<b><span style='color:teal'>子曰赐也、吾与汝弗如。</span></b>弗、唐文粹作不、句见论语。<b><span style='color:teal'>临终、遂密授以祖师袈裟。</span></b>增一云、如来所著衣、名曰袈裟。此袈裟衣者、从色得名。○慧苑音义上、袈裟具云迦逻沙曳、此云染色衣。西域俗人、皆著白色衣也。○案此祖师袈裟、自达摩传二祖、依次传至六祖、六祖止而不传者也。<b><span style='color:teal'>而谓之曰、</span></b>唐文粹无而字。<b><span style='color:teal'>物忌独贤、</span></b>诗、我从事独贤。<b><span style='color:teal'>人恶出己。吾且死矣、汝其行乎。</span></b>吾、唐文粹作予。<b><span style='color:teal'>禅师遂怀宝迷邦、</span></b>怀宝迷邦本出于论语、怀其宝而迷其邦。今借用之、以为怀宝于迷惑之方也。<b><span style='color:teal'>销声异域。</span></b>晋书儒林传、文博之漱流枕石。铲迹销声。<b><span style='color:teal'>众生为净土、</span></b>净土、圣者所在之国土也。○摄论八、所居之土、无于五浊、如彼玻璃珂等、名清净土。○大章义章十九、经中或时名佛地、或称佛界、或云佛国、或云佛土、或复说为净刹、净首、净国、净土。○案众生是最秽之物、翻进一层言之、净秽平等、而即众生为净土也。<b><span style='color:teal'>杂居止于编人。</span></b>编人、谓平民编入户口册者。○史记、况匹夫编户之民乎。<b><span style='color:teal'>世事是度门、</span></b>案、世事是最烦琐之物。然烦恼清净、本是一体。即世事而为度人之门径也。<b><span style='color:teal'>混农商于劳侣。</span></b>维摩经弟子品、为与众魔共一手。作诸劳侣。○大日经疏、若离如是实相印、余皆爱见所生。与天魔外道、作诸劳侣。<b><span style='color:teal'>如此积十六载。南海有印宗法师、</span></b>传灯录、广州法性寺、印宗和尚、吴郡人也。姓印氏、从师出家、精涅大部。唐咸亨元年、抵京师、敕居大敬爱寺。固辞。往蕲州、谒忍大师。后于法性寺、讲涅经、遇六祖能大师、始悟玄理。以能为传法师。<b><span style='color:teal'>讲涅经。</span></b>涅经有小乘大乘二部。小乘之涅经、西晋白法祖译。大乘之涅经、有南北二译。其四十卷者、称北本涅。北凉昙无谶译。三十六卷者、称南本涅。刘宋之慧观等将前经整治而成之也。此所讲之涅经、为大乘之涅经。<b><span style='color:teal'>禅师听于座下、</span></b>善住意天子所问经、天子问何等比丘得言禅师。文殊师利、答言、天子、此禅师者、于一切法、一行思量、所谓不生。若如是知、得为禅师。○三教指归一、修心静虑曰禅师。○座下、上座之下也。言坐于住持之下。<b><span style='color:teal'>因问大义。</span></b>大义、谓经之要义也。○汉书、仲尼没而微言绝。七十子丧而大义乖。<b><span style='color:teal'>质以真乘、</span></b>真乘、真实之教法也。○秘藏宝钥上、作迁慢如真乘寂。○释书智藏赞、汉人始得耳真乘。<b><span style='color:teal'>既不能酬、翻从请益。</span></b>礼、请业则起、请益则起。<b><span style='color:teal'>乃叹曰、化身菩萨在此。</span></b>大藏一览金光明最胜王经云、一切如来有三种身。化身、应身、法身。如是三身、具足摄受阿耨菩提。云何化身、如来昔在修行地中。为诸众生、修种种法、得自在力。随众生意、随众生界、现种种身。是名化身。<b><span style='color:teal'>色身肉眼凡夫、愿开慧眼。</span></b>翻译名义、眼有五种、一肉眼、二天眼、三慧眼、四法眼、五佛眼。肉眼、见近不见远。见前不见后。见外不见内。见昼不见夜。见上不见下。得慧眼、不见众生、尽灭一异相。舍离诸著、不受一切法、智慧自内灭。是名慧眼。<b><span style='color:teal'>遂领徙属、尽诣禅居。奉为挂衣、</span></b>案此言印宗奉裙衣而为六祖挂之于身也。○释氏要览、寄归传云、西国出家、具有圣制。诸有发心出家者。师乃问诸难事。难事既无、许之摄受、或经旬月、令其解息。师乃为授五戒。方名邬波索迦。此人创入佛法之基、七众所摄也。师次为辨缦条僧脚崎下裙泸罗钵等。方请阿遮梨为剃发师。亲为著下裙、次与上衣顶戴。受著已。授与钵器、授十戒。此名室罗末尼罗方成应法。为五众摄、堪消施利。<b><span style='color:teal'>亲自削发。</span></b>案、奉为挂衣二句、指仪凤元年丙子正月八日印宗法师普会四众为师S发事。○坛经云、于是为惠能剃发、愿事为师。<b><span style='color:teal'>于是大兴法雨、</span></b>涅经、雨大法雨、普润众生。华严经、佛于一一刹那中、普雨无边大法雨。普洒客尘。维摩诘经、菩萨断除客尘烦恼、而起大悲。僧肇注、心过外缘、烦恼横起、故名客尘。<b><span style='color:teal'>乃教人以忍。</span></b>瑜伽论、云何名忍、自无愤勃、不报他怨。故名忍。○大乘义章九、慧心安法、名之为忍。○三藏法数五、忍即忍耐、亦安忍也。<b><span style='color:teal'>曰、忍者无生。</span></b>最胜王经一、无生是实、生是虚妄。○梵纲经上、伏空假、会法性、登无生山。○垂裕记二、无生寂灭、一体异名。○仁王经良贲疏、言无生者、谓即真理。智证真理、名无生忍。○天台观经疏、无生忍是初地初住。<b><span style='color:teal'>方得无我。</span></b>金刚经、通达无我法者、如来说名真是菩萨。○大乘义章、法无性实、故曰无我。又云苦非我体、故名为无我。<b><span style='color:teal'>始成于初发心。</span></b>初发心者、初发求菩提之心也。初发心有四十一义。一、是心不杂一切烦恼。二、是心相续不贪异乘。三、是心坚牢、一切外道无能胜者。四、是心一切之众魔不能破坏。乃至四十一、是心相续也。见十住毗婆沙论一。<b><span style='color:teal'>以为教首。</span></b>为受教之起首。亦为施教之起首也。<b><span style='color:teal'>至于定无所入、</span></b>谓初则入定、次则住于定、终则至于无定之可入也。极言无所不定、且无定所之可言。<b><span style='color:teal'>慧无所依。</span></b>华严经、一切佛法依慈悲。慈悲复依方便立。方便依智。智依慧无碍。慧身无所依。○成唯识论、依谓一切有生灭法。仗因托缘、而得生住。诸所仗托、皆说为依。如王与臣、互相依等。○案、今进一层言之、故云慧无所依。<b><span style='color:teal'>大身过于十方。</span></b>金刚经、须菩提言、世尊、如来说人身长大、即为非大身、是名大身。○大身者、对于丈六之小身谓遍虚空之大化身也、○案、非身名大身者、即真如之无住、足以包太虚、藏沙界、故云过于十方。○东西南北四维上下为十方。<b><span style='color:teal'>本觉超于三世。</span></b>仁王经中、自性清净名本觉。即是诸佛一切智智。○起信论、心体离念。离念相者、等虚空界、无所不遍、法界一相、即是如来平等法身。说名本觉。○宝积经九十四、三世所谓过去未来现在。云何过去世、若法生已灭、是名过去世。云何未来世、法若未生未起、是名未来世。云何现在世、若法生已未灭、是名现在世。○案、自性清净心、历三世而常存。故云超于三世。<b><span style='color:teal'>根尘不灭、</span></b>根指五根六根言。五根者、眼根、耳根、鼻根、舌根、身根。六根者、五根加意根也。○尘、指六尘言。六尘者、色声香味触法也。非色灭空。维摩诘经、色即是空。<b><span style='color:teal'>非色灭空。</span></b>色性自空。僧肇注、不待色灭。然后为空。○按、色指根尘言、六根六尘不灭于空、故云。<b><span style='color:teal'>行愿无成、</span></b>法界次第、造作之心能趣于果、名为行。又云、志求满足故云愿也。<b><span style='color:teal'>即凡成圣。</span></b>十界分凡夫与圣者之二类。地狱饿鬼、畜生、修罗、人间、天上、为六凡。声闻、缘觉、菩萨、佛、为四圣。见止观五之一。○凡指六凡。圣指四圣。○案、众生即佛、佛即众生、故凡夫可成为圣。<b><span style='color:teal'>举足下足、</span></b>维摩诘经、菩萨若应诸波罗蜜、教化众生。诸有所作。举足下足。当知皆从道场来、住于佛法矣。<b><span style='color:teal'>长在道场。</span></b>维摩经菩萨品、直心是道场、乃至三十七品是道场。注维摩经四、肇曰、闲宴修道之处谓之道场也。<b><span style='color:teal'>是心是情、</span></b>心为阿赖耶识之别名。○唯识论三、或名心。由种种法熏习种子所积集故。○述记三末、梵云质多、此名心也。即积集义、是心义。集起义、是心义。以能集生多种子故、说此识以为心。○情者情识。○智度论二十三、情尘识和合、所作事业成。<b><span style='color:teal'>同归性海。</span></b>真如之理性、深广如海、故云性海。如来法身之境也。○西域记序、廓群疑于性海。启妙觉于迷津。<b><span style='color:teal'>商人告倦、自息化城。</span></b>用法华经化城喻品故事。<b><span style='color:teal'>穷子无疑、直开宝藏。</span></b>法华经信解品、今此宝藏、自然而至。<b><span style='color:teal'>其有不植德本、</span></b>法华经、此诸菩萨非初发意、皆久植德本、于无量百千万亿佛所、净修梵行。<b><span style='color:teal'>难入顿门。</span></b>判大乘者、不外顿渐二教。顿教渐教、亦可云顿门渐门。<b><span style='color:teal'>妄系空华之狂、</span></b>圆觉经、妄认四大为自身相、六尘缘影为自心相、譬如彼病目、见空中华及第二月。○傅灯录十、一翳在眼、空华乱坠。<b><span style='color:teal'>会非慧日之咎。</span></b>华严经、譬如日出普照世间。于一切净水器中。影无不现。普遍众处、而无来往。或一器破、便不现影。佛子、于汝意云何。彼影不现。为日咎不。答言、不也。但由器坏。非日有咎。如来智日、亦复如是。前现法界、无前无后。一切众生、净心器中。物无不现。心器常净。常见佛身。若心浊器破、则不得见。<b><span style='color:teal'>常叹曰、七宝布施、等恒河沙。</span></b>金刚经、须菩提如恒河中所有沙数。如是沙等恒河。于意云何。是诸恒河沙、宁为多不。须菩提言甚多。但诸恒河尚多无数。何况其沙。须菩提若有善男子、善女人、以七宝满尔所恒河沙数三千大千世界、以用布施、得福多不。须菩提言甚多、佛告须菩提。若善男子、善女人、于此经中、乃至受持四句偈等。为他人说。而此福德、胜前福德。○智度论七、问曰、如阎浮提中、种种大河、亦有过恒河者、何故常言恒河沙等。答曰恒河沙多、余河不尔。复次、恒河是佛生处、游行处、弟子现见、故以为喻。复次、诸人经书皆以恒河为福德吉河、若入中洗者、诸罪垢恶、皆悉除尽。以人敬事此河、皆共识知、故以恒河沙为喻。复次、余河名字屡转、此恒河世世不转、以是故、以恒河为喻、不取余河。<b><span style='color:teal'>亿劫修行、</span></b>探玄记四、西国数法、有三种亿。一、百万。二、千万。三、万万。○劫、远大之时也。○案、亿劫修行、犹三大僧o劫修行之意。<b><span style='color:teal'>尽大地墨。</span></b>法华经化城喻品、大通智胜如来、彼佛灭度已来、甚大久远、譬如三千大千世界所有地种、假使有人磨以为墨、过于东方千国土、乃下一点、大如微尘、又过千国土复下一点、如是展转尽地种墨、于汝意云何。是诸国土、若算师、若算师弟子、能得边际知其数不。<b><span style='color:teal'>不如无为之运、</span></b>涅经、有为之法、则有坏灭。无为之法、无有坏灭。<b><span style='color:teal'>无碍之慈。</span></b>华严经、世间无碍清净慈、放大光明平等普照故。<b><span style='color:teal'>弘济四生、</span></b>四生者、一胎生、如人兽等。二卵生、如鸟等。三湿生、如虫等。四化生、如诸天地狱及劫初之众生等。详俱舍论八。<b><span style='color:teal'>大庇三有。</span></b>颂疏界品、名三有者、欲有色有无色有。○遁麟纪一、一本有、现生之身心。二当有、未来之身心。三中有、受于本有与当有中间之身心。欲界之生死、必有中有。<b><span style='color:teal'>既而道德遍覆、名声普闻。</span></b>法华经序品、名声普闻无量世界。<b><span style='color:teal'>泉馆卉服之人、</span></b>泉馆、即渊馆也。筑馆于重渊之下、犹言穴居也。唐高祖讳渊、故唐人改渊为泉。如陶渊明改为陶泉明之类。○书经禹贡、岛夷卉服。○后汉书南蛮传赞、镂体卉衣。注、卉衣、草服也。<b><span style='color:teal'>去圣历劫。</span></b>圣指释迦牟尼言。○劫见前。<b><span style='color:teal'>涂身穿耳之国、</span></b>后汉书、东夷传、挹娄古肃慎之国也。在夫余东北千余里。好养豕。食其肉、衣其皮。冬以豕膏涂身厚数分、以御风寒。○后汉书、南蛮传、珠崖儋耳二郡。在海洲上。东西千里、南北五百里。其渠帅贵长耳皆穿而缒之垂肩三寸。南史林邑国、男女皆以横幅古贝绕腰、以下谓之干漫。穿耳贯小环。贵者、著革屐。贱者、跣行。自林邑扶南以南诸国皆然也。沈莹临海木土志、夷州在临海东南去郡二千里。土地无霜雪。草木不死。四面是山溪。人皆髡发穿耳、女人不穿耳。<b><span style='color:teal'>航海穷年。</span></b>颜延年曲木诗序、栈山航海。逾轶沙漠之贡府无虚月。○庄子、引以蔓延、所以穷年。<b><span style='color:teal'>皆愿拭目于龙象之姿、</span></b>拭目、谓有所欲见之事、恐目力不及而预拭之、以详为观察也。○智度论三、那伽或名龙或名象、是五千阿罗汉、诸阿罗汉中最大力。以是故言如龙如象。水行中龙力大、陆行中象力大也。<b><span style='color:teal'>忘身于鲸鲵之口。</span></b>鲸、海兽名。居海洋中。外形如鱼、实兽类也。大者长六七十丈。○鲵、两栖动物最大者、长者至四尺余。以鱼为食。或云、鲸之雌者为鲵。此言愿见六祖者寄迹于韶州。谓海滨为鲸鲵之乡之意。<b><span style='color:teal'>骈立于户外、</span></b>骈、并也。骈立并立也。○庄子、无几何而往、则户外之屦满矣。<b><span style='color:teal'>趺坐于床前。</span></b>趺坐、结跏趺坐也。○慧琳音义八、结跏趺坐略有二种、一曰吉祥、二曰降魔。凡坐皆先以右趾押左股、后以左趾押右股、此即左押右、右手亦在左手上、名曰降魔坐、诸禅宗多传此坐。其吉祥坐、先以左趾押右股、后以右趾押左股、令二足掌仰于二股之上、手亦右押左、安仰跏趺之上、名吉祥坐。<b><span style='color:teal'>林是旃檀、更无杂树。</span></b>涅经、如旃檀林。纯以旃檀而为围绕。○楞严经、佛告阿难、汝嗅此旃檀、然于一株、四十里内、同时闻香。<b><span style='color:teal'>花惟U卜、不嗅余香。</span></b>维摩诘经、如人入瞻卜林。唯嗅瞻卜、不嗅余香。○西阳杂俎、诸花少六出者。惟栀子花六出。陶真白。言栀子剪花六出、刻房七道。其花香甚。相传即西域瞻卜花也。<b><span style='color:teal'>皆以实归、</span></b>庄子德充符、常季问于仲尼曰、王骀兀者也。从之游者与夫子中分鲁。立不教、坐不议、虚而往、实而归。○王巾头陀寺碑文、智刃所游、日新月故。道胜之韵、虚往实归。<b><span style='color:teal'>多离妄执。</span></b>亡执、虚妄之执念也。○法华经方便品、深著虚妄法、坚受不可舍。○释门归敬仪中、无始妄习执见。<b><span style='color:teal'>九重延想、</span></b>离骚、君之门兮九重。○未敢直指君言、故以门为说。意则指君也。<b><span style='color:teal'>万里驰诚。思布发以奉迎、</span></b>过现因果经云、善慧仙人、既授记已。佛经行处、而地浊湿。善慧即脱所著鹿皮之衣。以用布地。解发覆之。佛践而度。复记之曰、汝后得佛。当于五浊恶世。度诸天人、不以为难。必如我也。○大般若经、我于往者然灯佛时、莲花王都四卫道首。见然灯佛、戏五茎花。布发掩泥。闻正法要。<b><span style='color:teal'>愿叉手而作礼。</span></b>璎珞经、时有菩萨、名曰普照。承佛圣旨、即从座起。长跪叉手前白佛言。○法华经、普贤劝发品、受持佛语、作礼而去。<b><span style='color:teal'>则天太后、</span></b>则天太后唐高宗之后、名□、许州人。初太宗选为才人。太宗崩、削发为尼。高宗时复蓄发入宫。旋立为皇后。高宗崩、遂临朝称制。死后、谥则天皇后。<b><span style='color:teal'>孝和皇帝、</span></b>唐中宗谥曰孝和皇帝。见唐会要一。<b><span style='color:teal'>并敕书劝谕、</span></b>君主时代、凡谕诰外藩及京外官者曰敕书、亦曰敕谕。<b><span style='color:teal'>征赴京城。</span></b>刘煦唐书、慧能住韶州广果寺。韶州山中、旧多虎豹。一朝尽去。远近惊叹。咸归伏焉。神秀当奏则天。请迫慧能赴都。慧能固辞。神秀又自作书、重邀之。慧能谓使者曰、吾形貌短陋。北土见之、恐不敬吾法。又先师以吾南中有缘。亦不可违也。竟不度岭而死。天下乃散传其道。谓神秀为北宗。慧能为南宗。<b><span style='color:teal'>禅师、子牟之心、敢忘凤阙。</span></b>庄子、中山公子牟谓瞻子曰、身在江湖之上。心居乎魏阙之下。奈何。○阙中记、建章宫圆阙临北道、有金凤在阙上、高丈余、故号凤阙。<b><span style='color:teal'>远公之足、不过虎溪。</span></b>卢山东林寺慧远、俗姓贾氏、雁门人。初学儒。二十岁出家。师道安、达大乘之奥旨。曾集缁素百二十三人、结白莲社。晋义熙十一年八月寂。寿八十三。见高僧传六。○卢山记、惠远卢山东林寺。送客不过溪。一日与陶渊明道士陆静修共话、不觉逾之。虎辄骤鸣。三人大笑而别。<b><span style='color:teal'>固以此辞、竟不奉诏。遂送百衲袈裟及钱帛等供养。</span></b>衲、补缀也。百衲言其补缀之多也。○智度论、佛言应著衲衣。○袈裟见前。<b><span style='color:teal'>天王厚礼、</span></b>春秋、天王狩于河阳。○此天王、指孝和也。<b><span style='color:teal'>献玉衣于幻人。</span></b>幻人、幻化之人也。○列子、周穆王时、西极之国、有化人来。入水火。贯金石。反山川。移城邑。乘虚不坠。触实不碍。千变万化。不可穷极。既已变物之形。又且易人之虑。穆王敬之若神。事之若君。推路寝以居之。引三牲以进之。选女乐以娱之。化人以为王之宫室、卑陋、而不可处。王之厨馔、腥膻、而不可飨。王之嫔御、膻恶而不可亲。穆王乃为之改筑土木之功。赭垩之色。无遗巧焉。五府为虚、而台始成。其高千仞临终南之上。号曰、中天之台。简郑卫之处子。娥b靡曼者。施芳泽正蛾眉。设笄珥、衣阿锡、曳齐纨。粉白黛黑。佩玉环。杂芷若、以满之。奏承云、大莹、九韶。晨露、以乐之。月月献玉衣。旦旦荐玉食。化人犹不舍然、不得已而临之。居无几何。谒王同游。王执化人之腾而上者。中天乃止。暨及化人之宫。<b><span style='color:teal'>女后宿因、</span></b>女后、指武后。○宿因、宿世所造之业因也。○华严经七十五、宿因无失坏。<b><span style='color:teal'>施金钱于化佛。</span></b>杂宝藏经云、昔耆^崛山中、多有僧住。有一贫穷乞索女人。见诸长者送供诣山。作是念言、此必作会、我当往乞。便向山中。见诸长者。以种种食、供养众僧。自思惟言、我先不修。今世贫苦。今若不作。未来转剧。先于粪中拾得两钱。恒常保惜。以俟乞索不得之时、当用买食。我今持以布施众僧。又云、昔拘留沙国、有恶生王诣园堂上。见一金猫、从东北角、入西南角。即遣人掘得一铜盆。盆受三斛。满面中金钱。渐渐深掘。复得一盆。如是次第得三重盆。各受三斛。悉满金钱。转复旁掘、经于五里。步步之中。尽得铜盆。皆满金钱。怪其所以。即诣尊者迦旃延所。说其因缘。尊者答王。此王宿因。所获福报。王即请问往昔因缘。尊者答王。乃往过去九十一劫。毗婆尸佛、入般涅后。遗法之中。时有贫人。先因卖薪、得钱三文。见僧教化。欢喜布施。即以此钱、重著钵中。发愿而去。去家五里。步步欢喜。到门欲入。复遥向僧、至心顶礼。发愿而入。时贫人者。今王身是。缘昔三钱欢喜施僧。世世尊贵。常得如是、三重铜盆。满中金钱。缘五里中。步步欢喜。恒于五里。有此金钱。○案本是二事。借用合作一事也。<b><span style='color:teal'>尚德贵物、</span></b>书、旅獒、不贵远物贱用物。<b><span style='color:teal'>异代同符。</span></b>后汉书光武帝纪、同符高祖。<b><span style='color:teal'>至某载月日中、忽谓门人曰、吾将行矣。俄而异香满室、白虹属地。饭食讫而敷坐。沐浴毕而更衣。弹指不留、水流灯焰。</span></b>法苑珠林、一时俱入无余涅。先定愿力。火起焚身。如灯焰灭骸骨无遗。<b><span style='color:teal'>金身永谢、薪尽火灭、</span></b>金身、黄金色之身也。○法华经安乐品、诸佛金色百福相庄严。○法华经、佛此夜灭度。如薪尽火灭。分布诸舍利、而起无量塔。<b><span style='color:teal'>山崩川竭、鸟哭猿啼。诸人唱言、</span></b>高呼而延长其声谓之唱。<b><span style='color:teal'>人无眼目。</span></b>涅经、是时天人阿修罗等。啼、泣悲叹、而作是言。如来令日已受我等最后供养。受供养已。当般涅。我等当复更供养谁。我今永离无上调御、盲无眼目。<b><span style='color:teal'>列郡恸哭、</span></b>论语注、恸哀过也。<b><span style='color:teal'>世且空虚、</span></b>涅经、尔时世尊与大比丘、八十亿百千人俱。前后围绕。二月十五日、临涅时。时诸众生共相谓言。且各裁抑莫大愁苦。当疾往诣拘尸那城力士生处。至如来所。朝面礼足。劝请如来莫般涅。住世一劫。或减一劫。互要执手。复作是言。世间空虚。众生福尽不善。诸业增长。出世仁者等今当速往。如来不久必入涅。复作是言。世间空虚。世间空虚。我等从今无所救护。无所宗仰。贫穷露孤。一旦远离、无上世尊。设有疑惑、当复问谁。<b><span style='color:teal'>某月日、迁神于曹溪、</span></b>涅经七、有缘既尽。迁神涅。<b><span style='color:teal'>安座于某所。择吉祥之地、不待青鸟。</span></b>章怀太子后汉书注、葬送造宅之法。若黄帝青鸟之书也。刘煦唐书经籍志、五行类。有青鸟子三卷、金丞相兀钦仄青鸟先生葬经注、先生汉时人。精地理阴阳之术。而史失其名。晋郭氏葬书、引经曰为证者。即此是也。<b><span style='color:teal'>变功德之林、皆成白鹤。</span></b>涅经、佛在拘尸那城力士生地阿利罗跋提河边娑罗双树间、二月十五日。临涅时。尔时拘尸那城娑罗树林。其林变白。犹如白鹤。其后分云。娑罗树林四双八只。西方一双、在如来前。东方一双、在如来后。北方一双、在佛之首。南方一双、在佛之足。尔时世尊娑罗林下。寝卧宝床、于其中夜入第四禅。寂然无声。于是时顷、便涅。其娑罗林东西二双、合为一树。南北二双、合为一树。垂覆宝床。盖于如来。其树即时惨然变白。犹如白鹤。枝叶华果皮干。悉皆暴裂堕落。渐渐枯悴。摧折无余。<b><span style='color:teal'>呜呼、大师至性淳一、</span></b>淳一、淳朴专一也。<b><span style='color:teal'>天姿贞素。</span></b>贞素、守正朴素也。<b><span style='color:teal'>百福成相、</span></b>涅经、菩萨摩诃萨、修不杀戒。有五种心。谓下中上、上中上、上上、乃至正见、亦复如是。是五十心、名初发心。具足决定。成五十心、是名满足。如是百心、名百福德。具足百福、成于一相。如是展转具足。成就三十二相。名清净身。○华严经、愿一切众生。得上妙庄严相。以百福相、庄严其身。○新婆沙论云、问如契经、说佛一一相。百福庄严。何谓百福。答曰、上中百思。名为百福。何谓百思。谓如菩萨造作增长足善住相业时。先起五十思。修治身器。今净调柔。次起一思。正牵引彼后。复起五十思。令其圆满。譬如农夫、先治畦陇。次下种子。后以粪水而覆溉之。彼亦如是。始足善住相业。有如是百思庄严。乃至顶上鸟瑟腻沙相业。亦复如是。由此故说、佛一一相、百福庄严。<b><span style='color:teal'>众妙会心。</span></b>法华玄义一、妙者褒美不可思议之法也。○法华游意、妙是精微深远之称。○大日经疏一、妙名更无等比、更无过上义。○老子、玄之又玄、众妙之门。<b><span style='color:teal'>经行</span></b>旋绕于一定之地也。○阿弥陀经、饭食经行。<b><span style='color:teal'>宴息</span></b>、宴、安也。息、止也。<b><span style='color:teal'>皆在正受。</span></b>梵语三昧。三正也、昧受也。故译作正受。是禅定之异名。定心离邪乱谓之正。无念无病、纳法于心、谓之受。如明镜之无心现物也。<b><span style='color:teal'>谈笑语言、会无戏论。</span></b>佛遗教经、汝等比丘。若种种戏论。其心则乱。虽复出家。犹未得脱。是故比丘、当急舍离乱心戏论。若汝欲得寂灭乐者。唯当善灭戏论之患。是名不戏论。○华严经、永离世间一切戏论。住于诸佛无戏论法。<b><span style='color:teal'>故能五天重迹、</span></b>刘煦、唐书、天竺国。即汉之身毒国。或云、婆罗门地也。在葱岭西北。周三万余里。其中分为五天竺。一曰、中天竺。二曰、东天竺。三曰、南天竺。四曰、西天竺。五曰、北天竺。地各数千里。城邑数百。南天竺、际大海。北天竺、拒雪山。四周有山为壁。南面一谷。通为国门。东天竺、东际大海。与扶南林邑邻接。西天竺、与Y宾波斯相接。中天竺、据四天竺之会。其都城。周围七十余里。北临禅连河云。○汉书、息夫躬传、羽檄重迹而押至。陆机辩亡论。珍瑰重迹而至。奇玩应响而赴。吕延济注、重迹、谓远方贡献多、而车马之迹重叠也。<b><span style='color:teal'>百越稽首。</span></b>史记、秦王南取百越之地。以为桂林象郡。韦昭曰、越有百邑。服虔曰、百越非一种。若今言百蛮也。<b><span style='color:teal'>修蛇雄虺、</span></b>淮南子、断修蛇于洞庭。高诱注、修蛇大蛇。吞象三年、出其骨之类。○楚辞、雄虺九首。往来悠忽。吞人以益其心些。<b><span style='color:teal'>毒螫之气销。跳殳弯弓、</span></b>诗经、伯也执殳。○毛苌诗传、殳长丈二、而无刃。○贾谊过秦论、士不敢弯弓而报怨。<b><span style='color:teal'>猜悍之风变。畋渔悉罢、蛊G知非。</span></b>隋书地理志。以五月五日。聚百种虫。大者至蛇。小者至虱。合置器中。令自相啖。余一种、存者留之。蛇则曰蛇蛊。虱则曰虱蛊。行以杀人。因食入人腹内。食其五脏死。则其产移入蛊主之家。三年不杀他人。则畜者自钟其弊。累世子孙相传不绝。亦有随女子嫁焉。干宝谓之为鬼。其实非也。○左传、命僖叔待于针巫氏。使针季G之。杜预注、G鸟名。其羽有毒。以画酒饮之、则死。孔颖达正义曰、说文云、G、毒鸟也。一名、运日。广雅云、鸩鸟。雄曰、运日。雌曰阴谐。广志云、鸩鸟形似鹰。大如鹗。毛黑喙长七八寸。黄赤如金。贪蛇及橡实。常居高山巅。晋语诸公赞云、鸩鸟食蝮。以羽翮栎酒水中。饮之则杀人。旧制、鸩不得渡江。有重法。石崇为南中郎。得鸩、以与王恺养。大如鹅。喙长尺余。纯食蛇虺。司隶传、只于恺家。得此鸟、奏之。宣示百官。烧于都街。是说鸩鸟之状也。以其因酒毒人。故字或为G。<b><span style='color:teal'>多绝膻腥、效桑门之食。</span></b>魏书释老志、诸服其道者。则剃落须发。释累辞家。结师资。遵律度。相与和居。治心修净。行乞以自给。谓之沙门。或曰、桑门。亦声相近。总谓之僧。皆胡言也。僧译为和命众。桑门为息心。比丘为行乞。○释氏要览、沙门、肇师云、出家之都名也。梵云、沙迦懑曩。唐言勤息。谓此人勤修善品。息诸恶故。又秦译云、勤行、谓勤修善法。行趣涅也。或云、沙门那。或云、桑门。皆译人楚夏尔。悉<b><span style='color:teal'>弃罟纲、袭稻田之衣。</span></b>稻田衣、即水田衣之意。水田衣、即袈裟。因衣纹正方、似水稻田之界画、故名。○十驾斋养新录、释子以袈裟为水田衣。今杭州神尼塔下、有唐杭州刺史卢元辅磨刻七言诗、首句云、水田十里学袈裟。<b><span style='color:teal'>永惟浮图之法、</span></b>图亦作屠。魏书释老志、浮屠、正号曰佛□。佛□与浮屠、声相近。皆西方言。其来转为二音。华言译之、则为净觉。言、灭秽成明、道为圣悟。<b><span style='color:teal'>实助皇王之化。弟子曰神会、</span></b>传灯录、西京荷泽神会禅师。襄阳人也。姓高氏。年十四、为沙弥。寻往西京受戒。景龙中、却归曹溪。祖灭后、二十年间、曹溪顿旨、沉废于荆吴。嵩岳渐门、盛行于秦洛。乃入京。天宝四年、方定两宗。南能为顿宗。北秀为渐教。师乃著显宗记。盛行于世。师于上元元年五月十三日、中夜奄然而化。俗寿九十三。<b><span style='color:teal'>遇师于晚景、闻道于中年。</span></b>中、顾本作长、今校从唐文粹本。<b><span style='color:teal'>广量出于凡心、</span></b>凡人之心也。<b><span style='color:teal'>利智逾于宿学。</span></b>往生要集上本、利智精进之人未为难。○宿学、积学之人也。○史记、虽当世宿学、不能自解免也。<b><span style='color:teal'>虽末后供、</span></b>涅经二、尔时会中有优婆塞、是拘尸那城工巧之子、名曰纯□。与其同类十五人俱。为令世间得善果故。舍身威仪。从座而起。偏袒右肩。右膝著地。合掌向佛、悲泣堕泪、顶礼佛足、而白佛言。唯愿世尊及比丘僧、哀受我等最后供养。为度无量诸众生故。世尊、我等从今、无主无亲。无救无护。无归无趣。贫穷饥困。欲从如来求将来食。唯愿哀愍。受我微供。然后乃入于般涅。尔时世尊告纯陀曰、我今受汝最后供养。今汝具足檀波罗蜜。时大众闻佛世尊、普为大会。受于纯□供养。欢喜踊跃。同声赞言。善哉、善哉。希有纯□。汝今现世得大名利。德愿满足。甚奇、纯□、生在人中。复得难得无上之利。善哉纯□、如优昙华。世间希有。佛出于世、亦复甚难。值佛生信、闻法复难。佛临涅最后供养。能办是事、复难于是。<b><span style='color:teal'>乐最上乘。</span></b>最上乘、佛乘也。○法华经、若诸菩萨。智慧坚固。了达三界。求最上乘。<b><span style='color:teal'>先师所明、有类献珠之愿。</span></b>传灯录、师子比丘尊者、方求法嗣。遇一长者、引其子问尊者曰、此子名斯多。当生便拳左手。今既长矣。而终未能舒。愿尊者示其宿因。尊者赌之。即以手接曰、可还我珠。童子遽开手奉珠。众皆惊异。尊者曰、吾前报为僧。有童子名婆舍。吾尝赴西海斋。受钢楦吨。今还吾珠。理固然矣。长者遂舍其子、出家。尊者即与受具。以前缘故、名婆舍斯多。<b><span style='color:teal'>世人未识、犹多抱玉之悲。</span></b>韩非子、楚人和氏。得玉璞楚山中。奉而献之厉王。厉王使玉人相之。玉人曰、石也。王以和为诳、而刖其左足。及厉王薨。武王即位。和又奉其璞、而献之武王。武王使玉人相之。又曰、石也。王又以和为诳、而刖其右足。武王薨、文王即位。和乃抱其璞而哭于楚山之下。三日三夜。泪尽而继之以血。王闻之。使人问其故、曰、天下之刖者多矣。子奚哭之悲也。和曰、吾非悲刖也。悲夫宝玉而题之以石。贞士而名之以诳。此吾所以悲也。王用使玉人理其璞、而得宝焉。遂命曰、和氏之璧。<b><span style='color:teal'>谓余知道、以颂见托。偈曰、</span></b>偈者、规定字数句数、以三字乃至八字为一句、以四句为一偈。○梵语偈陀、此译为颂。梵汉双举、故云偈颂。<b><span style='color:teal'>五蕴本空。</span></b>心经、五蕴皆空。○案、五蕴即色受相行识也。<b><span style='color:teal'>六尘非有。</span></b>心经、无色声香味触法。<b><span style='color:teal'>众生倒计。</span></b>倒、颠倒。计、执计。倒计犹云倒见。<b><span style='color:teal'>不知正受。</span></b>正受见上。<b><span style='color:teal'>莲花承足。</span></b>以莲华软净、欲现神力、能坐其上、令不坏故。又以庄严妙法坐故。又以诸华皆小无如此华。梵天王坐莲华上、是故诸佛随世俗、故于宝华上结跏趺坐。坐如是、立亦如是。故云莲华承足。<b><span style='color:teal'>杨枝生肘。</span></b>庄子、支离叔与滑介叔观于冥伯之丘、昆仑之虚、黄帝之所依、俄而柳生其左肘。○王维诗、徒言莲花目、岂恶杨柳肘。○苏轼诗、浮游云泽峤、宴坐柳生肘。<b><span style='color:teal'>苟离身心。孰为休咎。</span></b>其休咎、犹吉凶也。○书洪范、曰休征。曰咎征。一○汉书、箕子为武王陈五行阴阳休咎之应。<b><span style='color:teal'>至人达观。</span></b>达观、意无沾滞也。凡喜怒哀乐、不为境遇所拘束、谓之达观。<b><span style='color:teal'>与物齐功。</span></b>庄子齐物论、欲齐物我齐是非齐名实齐多寡齐成亏齐有无齐大小寿夭生死梦觉而一之。<b><span style='color:teal'>无心舍有。</span></b>有、即三有等。见前。舍有、舍去有也。<b><span style='color:teal'>何处依空。</span></b>菩萨璎珞经、一切诸法。亦无所倚。不倚内空。亦不依外空。起信论、若修止者。住于静处。端坐正意。不依气息。不依形色。不依于空。不依地水火风。乃至不依见闻知觉。<b><span style='color:teal'>不著三界。</span></b>三界、欲界、色界、无色界也。自他化天已下、皆名欲界。以希须乐欲、故名。自初禅至四禅。皆名色界。以未出色笼、故名。四空天、皆名无色界。以只有四阴、无色蕴、故名。法苑珠林、三界、第一欲界。欲强色微、故号欲界。第二色界、色强欲微。故号色界。第三无色界。色绝欲劣、故名无色界。菩萨璎珞经、摄意常定。心如虚空。不著三界。是谓无行。<b><span style='color:teal'>徙劳八风。</span></b>锦绣万花谷宝积经、及大毗婆沙论、以利衰毁誉称讥苦乐为八风。释氏要览佛地论云、得可意事、名利。失可意事、名衰。不现前诽拨、名毁。不现前赞美、名誉。现前赞美、名称。现前诽拨、名讥。逼恼身心、名苦。适悦身心、名乐。<b><span style='color:teal'>以兹利智。</span></b>利智见上。<b><span style='color:teal'>遂与宗通。</span></b>其楞伽经、我谓二种通。宗通及言二说。说者授童蒙。宗为修行者。<b><span style='color:teal'>愍彼偏方。</span></b>指韶州地方言。<b><span style='color:teal'>不闻正法。</span></b>正法、真正之道法也。○无量寿经上、弘宣正法。<b><span style='color:teal'>俯同恶类。</span></b>指韶州民族言。<b><span style='color:teal'>将兴善业。</span></b>善业者、身口意三业之善也。如五戒十善等之作业。<b><span style='color:teal'>教忍断嗔。</span></b>忍见上。嗔、怒也。贪嗔痴为三毒。故当断之。<b><span style='color:teal'>修慈舍猎。</span></b>坛经、六祖至曹溪、又被恶人寻逐、乃于四会避难猎人队中、凡经一十五载。猎人常令守网、每见生命、尽放之。每饭时、以菜寄煮肉锅。或问之、对曰但吃肉边菜。<b><span style='color:teal'>世界一华。</span></b>华严经、菩萨摩诃萨。以三千大千世界、为一莲华现身。遍此莲华之上、结跏趺坐。<b><span style='color:teal'>祖宗六叶。</span></b>其三。考传灯录、昔如来以正法眼藏、付迦叶大士。展转至二十八祖达摩尊者、航海南游。是为中华初祖。达摩传慧可、为二祖。慧可传僧璨、为三祖。僧璨传道信、为四祖。道信传宏忍、为五祖。宏忍传慧能、为六祖。<b><span style='color:teal'>大开宝藏。</span></b>宝藏、累积珍宝之库藏也。○无量寿经、无量宝藏、自然发应。教化安立、无数众生。○法华经信解品、今此宝藏、自然而至。<b><span style='color:teal'>明示衣珠。</span></b>法华经、我等应得如来智慧、而便自以小智为足。譬如有人、至亲友家。醉酒而卧。是时亲友官事当行。以无价宝珠、系其衣裹、与之而去。其人醉卧都不觉知。起以游行。到于他国。为衣食故。勤力求索。甚大艰难。若少有所得。便以为足。于后亲友会遇见之。而作是言。我昔欲令汝得安乐、五欲自恣。于某年月日、以无价宝珠、系汝衣裹。今故现在。而汝不知。勤苦忧恼、以求自活。甚为痴也。<b><span style='color:teal'>本源常在。</span></b>禅源诸诠一、圭峰云、源者、是一切众生本觉真性。亦名佛性。亦名心地。悟之名慧。修之名定。定慧通称为禅那。此性是禅之本源。<b><span style='color:teal'>妄辙遂殊。</span></b>此句言妄情一动、则向外驰求、遂与本源殊异也。然舍妄非本源、妄即是本源、故本源常在之下接以此句。<b><span style='color:teal'>过动不动。</span></b>动不动者、动与不动也。○佛遗教经、一切世间、动不动法。皆是败坏不安之相。<b><span style='color:teal'>离俱不俱。</span></b>俱不俱者、俱与不俱也。○楞伽经、欲得自觉圣智事。当离生、住灭、一、异、俱、不俱、有、无、非有、非无、常、无常等、恶见妄想。○成唯识论、依止根本识。五识随缘现。或俱或不俱。如波涛依水。<b><span style='color:teal'>吾道如是。</span></b>庄子、吾示子乎吾道。○家语、吾道非乎。○胜N宝窟上本印述之辞。如是如是、诚如圣教。如是如是、如汝所说。○资持记上一之一、如是者指示之词。<b><span style='color:teal'>道岂在吾。</span></b>其四。<b><span style='color:teal'>道遍四生。</span></b>四生见上。<b><span style='color:teal'>常依六趣。</span></b>趣、趣住之意。众生因业因而趣住之处也。六趣者、即地狱饿鬼畜生修罗人间天上。有漏圣智。小乘阿罗汉辟支佛证有余依涅。有余依涅者、余此有漏之依身。○阿罗汉为四圣中声闻之极果、故云圣。○声闻缘觉得一切智、故云有漏圣智。<b><span style='color:teal'>无义章句。</span></b>义、道理也。意味也。○顿悟入道要门论、我所说者、义语非文。众生说者、文语非义。得意者、越于浮言。悟理者、超于文字。法过语言文字、何向数句中求。○案、此句言章句中无义理也。<b><span style='color:teal'>六十二种。</span></b>六十二种者、指六十二种见而言。○毗婆沙论云、六十二见者。五蕴中、各起四见。四五二十。三世、各二十。通为六十。通身、即是神身异神二见。总为六十二见。<b><span style='color:teal'>一百八喻。</span></b>法华文句五、譬者、比况也。喻者、晓训也。托此比彼、寄浅训深。乃至动树训风、举扇喻月、故言譬喻。○涅经二十九、有八种譬喻。五分律一、有波罗夷四喻。金光明经一、有佛寿四喻。法华经有七喻。如来藏经有十喻。维摩经亦有十喻。仁王经有八喻。金刚经有六譬。观佛三昧海经亦有六譬。要之佛经中之譬喻。指不胜屈。西方言数之较多者、皆括言之而曰一百八。如一百八遍念佛、一百八臂金刚藏王、一百八名陀罗尼经、一百八尊法身契印、一百八名梵赞等。今云一百八喻、亦其例也。悉无所得。华严经、以智慧月。普照法界。了达一切。<b><span style='color:teal'>悉无所得。</span></b>○传心法要下、菩提者、不可以身得、身无相故。不可以心得、心无相故。不可以性得、性即便是本源自性天真佛故。不可以佛更得佛。不可以无相更得无相。不可以空更得空。不可以道更得道。本无所得。无得亦不可得。所以道无一法可得。只教你了取本心。当下了时、不得了相。无了无不了相亦不可得。应如是住。其五。金刚经、<b><span style='color:teal'>应如是住。</span></b>顿悟入道要门论上、问心住何处即住。答、住无住处即住。问、云何是无住处。答、不住一切处、即是住无住处。云何是不住一切处。答不住一切处者、不住善恶有无、内外中间。不住空、亦不住不空。不住定、亦不住不定。即是不住一切处。只个不住一切处、即是住处也。得如是住者、即名无住心也。无住心者是佛心。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a13></a><span style='color:#333399'>曹溪第六祖赐谥大鉴禅师碑<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>唐柳宗元<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>柳宗元字子厚。解人。第进士。中博学宏词科。擢监察御史。坐王叔文党左迁。宗元文章卓异。与韩愈齐名。著有柳州文集行于世。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>扶风公、</span></b>元和八年十二月、以桂管观察使马总为岭南节度使、扶风人也。○扶风县名、唐始置。扶风本郡名、汉曰右扶风。此唐置之扶风县地、本属于右扶风、故即以扶风名之、明清皆属凤翔府。今属陕西关中道。<b><span style='color:teal'>廉问</span></b>廉、察也。○史记秦始皇纪、始皇曰、诸生在咸阳者、吾使人廉问、或为妖言以乱黔首。○宋史夏守斌传、诏守斌往察之。守斌变服入营中、廉问得状。<b><span style='color:teal'>岭南</span></b>唐分十道。岭南道东际海、西极群蛮、此据五岭。后分东西二道。今广东西及安南地。<b><span style='color:teal'>三年。以佛氏第六祖、</span></b>佛教禅宗东来后、衣钵相传凡六世。初祖达磨。二祖慧可。三祖僧璨。四祖道信。五祖弘忍。第六祖慧能。○正宗记、六祖慧能大师、姓卢氏。新兴人。辞母直造黄梅东山。既得法。回南海法性寺、开东山法门。后归宝林寺。一日谓众曰、吾于忍大师处受法要并及衣钵。今汝等信根纯熟、但说法要、衣钵不须传也。次年坐化。塔于曹溪。今南华寺是也。<b><span style='color:teal'>未有称号、</span></b>北史魏孝明帝纪、诏曰、皇太后洲谧跃印⒊坪鸥ケ浮⒁俗窬傻洹⒊期宇内、以副黎庶蒸元元之意。<b><span style='color:teal'>疏闻于上。</span></b>疏、条陈也。即奏疏。疏通所言之义、故曰疏。○称皇帝曰上。史记有今上本纪。<b><span style='color:teal'>诏谥大鉴禅师。</span></b>诏、告也。○汉书、陛下发德音、下明诏。○死而以行为谥、始于周代、后代因之。本帝王公卿所用。用之于出家大德、表尊崇之意也。○比丘之参禅悟道者称禅师。如讲大小乘法者曰法师、宏扬戒律者曰律师也。<b><span style='color:teal'>塔曰灵照之塔。</span></b>塔、所以贮舍利者。○释氏要览、浮屠、梵语塔婆。此云高显。今称塔。<b><span style='color:teal'>元和十年十月十三日、</span></b>元和、唐宪宗之年号。<b><span style='color:teal'>下尚书祠部、</span></b>祠部、官名。魏尚书有祠部、掌礼制。北周始改为礼部。唐祠部曹掌祠祀天文庙讳僧尼簿籍。<b><span style='color:teal'>符到都府。</span></b>符、以符为验也。唐律有宫殿门符、皇城京城门符、发兵符、传符等。○都府、节度府也。<b><span style='color:teal'>公命部吏洎</span></b>洎、音暨。及也。<b><span style='color:teal'>州司功掾。</span></b>掾音砚。○司功、官名。唐州府佐吏、自录事参军外、有司功司仓司户司兵司法司士六参军、○掾者佐贰官之通称。<b><span style='color:teal'>告于其祠。幢盖钟鼓、</span></b>幢、传江切、旌旗之属。盖、车盖。所以御雨者。<b><span style='color:teal'>增山盈谷。万人咸会、若闻鬼神。其时学者千有余人、莫不欣踊奋厉、如师复生。则又感悼涕慕、如师始亡。因言曰、自有生物、</span></b>生物、生活之物也、○庄子、养虎者、不敢以生物与之、为其杀之之怒也。<b><span style='color:teal'>则好斗夺、相贼杀、丧其本实。</span></b>诗大雅、本实既拨。<b><span style='color:teal'>R乖淫流、</span></b>R、蒲昧切、又音勃、乱也。<b><span style='color:teal'>莫克返于初。</span></b>庄子、德至同于初。又云、是谓返其本。<b><span style='color:teal'>孔子无大位。没以余言持世。</span></b>持、扶助之意。持世、扶助世道也。<b><span style='color:teal'>更杨</span></b>杨朱。墨墨翟。<b><span style='color:teal'>黄</span></b>黄帝之徒。<b><span style='color:teal'>老</span></b>老子之徒。<b><span style='color:teal'>益杂、其术分裂。</span></b>庄子天下、道术将为天下裂。<b><span style='color:teal'>而吾浮图说后出、</span></b>浮图、又作浮屠、浮头。即佛陀之异译。佛陀即佛、浮图说即佛说也。<b><span style='color:teal'>推离还源、</span></b>推离有欲、还之本源。<b><span style='color:teal'>合所谓生而静者。</span></b>礼记、人生而静、天之性也。<b><span style='color:teal'>梁氏</span></b>梁武帝也。<b><span style='color:teal'>好作有为、师达摩讥之。</span></b>传灯录、梁武帝问达磨曰、朕造寺写经度僧不可胜计、有何功德。师曰、并无功德。此但人天小果、如影随形、虽有非实。<b><span style='color:teal'>空术益显、</span></b>空术、指空宗而言、即禅宗也。如大般若经大智度论等皆是空宗之经论。○案、禅宗是第六度中之般若、非第五度之禅定也。<b><span style='color:teal'>六传至大鉴。</span></b>六传见上。<b><span style='color:teal'>大鉴始以能</span></b>能即耐字。<b><span style='color:teal'>劳苦服役、</span></b>指腰石舂米。<b><span style='color:teal'>一听其言、言希以究。</span></b>老子、希言自然。○究、深也。王弼注、听之不闻名曰希。<b><span style='color:teal'>师用感动、</span></b>师指五祖而言。<b><span style='color:teal'>遂授信具。</span></b>信具、衣钵也。<b><span style='color:teal'>遁隐南海上、人无闻知。又十六年、度</span></b>度、特洛切。<b><span style='color:teal'>其可行、乃居曹溪。</span></b>咸亨末、能住韶州宝林寺。曹溪、韶州地名也。<b><span style='color:teal'>为人师。会</span></b>会、集合也。学学、学者。<b><span style='color:teal'>去来尝数千人。其道以无为为有、</span></b>无量寿经上、无为泥洹之道。○肇论、无为者、取乎虚无寂寞、妙绝于有为。○庄子、无为有为、有为无为、而游于尘垢之外。<b><span style='color:teal'>以空洞为实、</span></b>空洞、宽阔而无所有也。○周答王导曰、此中空洞无物、但足用卿辈数百人。<b><span style='color:teal'>以广大不荡为归。其教人、始以性善、终以性善。不假耘锄、本其静矣。中宗闻名、使幸臣再征、不能致。取其言以为心术。其说具在。</span></b>详在坛经护法品。<b><span style='color:teal'>今布天下。凡言禅、皆本曹溪。大鉴去世、百有六年。</span></b>先天二年卒、是岁癸丑、至元和十三年戊戌、为一百六年。<b><span style='color:teal'>凡治广部而以名闻者以十数。莫能揭其号。</span></b>广部、指岭南而言。言六祖去世百有六年中治岭南而有名闻者不少、皆未能为六祖疏闻于上。崇六祖以谥号者。<b><span style='color:teal'>乃今始告天子、得大谥。丰佐吾道。</span></b>丰、大也。佐、犹助也。<b><span style='color:teal'>其可无辞。</span></b>言安可无此碑记。<b><span style='color:teal'>公始立朝、以儒重。刺虔州。都护安南。</span></b>元和五年七月、总自虔州刺史、为安南都护。<b><span style='color:teal'>由海中大蛮夷、连身毒之西、</span></b>身毒、国名。即天竺也。<b><span style='color:teal'>浮舶听命、咸被公德。受旗纛</span></b>纛、音道。又徒沃切。<b><span style='color:teal'>节戟、</span></b>纛、翳也。舞者所执。又羽葆幢也。纛、左纛也。以旄牛尾而为之。<b><span style='color:teal'>来莅南海。</span></b>按韩文公祭总文云、于泉于虔、始执郡符。遂殿交州、抗节番禺。交州、即安南都护府。番禺、则南海郡广州也。与公此碑合。而唐史乃云、总自安南都护迁桂管经略观察使。误矣。东坡曰、以碑考之、盖自安南迁南海、非桂管也。可以正唐史之误。<b><span style='color:teal'>属国如林。不杀不怒人畏无噩。</span></b>噩、音愕。○说文、噩哗讼也。<b><span style='color:teal'>允克光于有仁。昭列大鉴、莫如公宜。其徒之老</span></b>老、指其寺中之长老。<b><span style='color:teal'>乃易石于宇下、使来谒辞。其辞曰、达摩干干、</span></b>干干不息之貌、○易、乾九三、君子以终日干干。<b><span style='color:teal'>传佛语心。</span></b>楞伽经注解一、佛语心者、即诸佛所说心法也。○宗镜录五十七、楞伽经云、佛语心为宗、无门为法门。○佛语心者、佛所说之如来藏心也。楞伽经一部之所明者、宗如来藏心。故名经之品名为佛语心品。○楞伽序文云、昔初祖语二祖曰、此楞伽四卷、可以印心。不数传后当为名相之学。<b><span style='color:teal'>六承其授、大鉴是临。劳勤专默、终挹于深。</span></b>挹、一作揖。<b><span style='color:teal'>抱其信器、行海之阴。其道爰施、在溪之曹。□</span></b>□、模庞切。杂也。合猥猥多也。杂也。<b><span style='color:teal'>附、不夷其高。传告咸陈、惟道之褒。生而性善、在物而具。荒流奔轶、</span></b>轶、徒结切、○说文、轶、车相出也。<b><span style='color:teal'>乃万其趣。匪思愈乱、匪觉滋误。由师内鉴、咸护于素。不植乎根、不耘乎苗。中一外融、有粹孔昭。在帝中宗、聘言于朝。阴翊</span></b>音翼。辅也。<b><span style='color:teal'>王度。</span></b>度、法度也。○国语、思我王度。<b><span style='color:teal'>俾人逍遥。</span></b>逍遥、徜徉自得之貌。<b><span style='color:teal'>越百有六祀、号谥不纪。由扶风公告今天子。尚书既复、</span></b>尚书祠部之符、复到都府也。<b><span style='color:teal'>大行乃诔。</span></b>行读去声。谥法、大行受大名。小行受小名。以六祖圆寂之初。尚未得谥。而潜德日彰。群下所称。辞宜有异。故曰大行。言其有大德行。必受大名也。○诔、谥也。累列生时之德行而称之曰诔。○论语疏、诔者、犹今行状。<b><span style='color:teal'>光于南土、其法再起。厥徒万亿、同悼齐喜。惟师教所被、洎扶风公所履、咸戴天子。天子休命、嘉公德美、溢于海夷、浮图是视。师以仁传、公以仁理。谒辞图坚、</span></b>言告于六祖之祠、陈其碑辞、图刊之于坚贞之石。<b><span style='color:teal'>永胤不已。</span></b>胤、异刃切。继也嗣也。子孙相承续也。○诗、永锡祚胤。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a14></a><span style='color:#333399'>大唐曹溪第六祖大鉴禅师第二碑<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText align=right style='text-align:right;text-indent:24.0pt;
word-break:break-all'>唐刘禹锡<span>&nbsp; </span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>刘禹锡字梦得。中山人。擢进士。登博学宏词科。工文章。累官到集贤直学士。出为苏州刺史。以政绩闻廷。赐金紫服。迁太子宾客。晚年以文章自适。兼工诗。白居易推为诗豪。有刘宾客集四十卷。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><b><span
style='color:teal'>元和</span></b>唐宪宗年号。<b><span
style='color:teal'>十一年某月日、诏书追褒曹溪第六祖能公、谥曰大鉴。实广州牧马总以疏闻、</span></b>闻、闻之于宪宗也。<b><span style='color:teal'>繇是可其奏。尚道以尊名、</span></b>尚、庶几也。<b><span style='color:teal'>同归善善。</span></b>公羊传、君子之善善也长。○b梁传、善善乐其终。<b><span style='color:teal'>不隔异教。</span></b>释与儒教迹不同、故云导师教。<b><span style='color:teal'>一字之褒、华夷孔怀。得其所故也。马公敬其事。且谨始以垂后。遂咨于文雄、</span></b>文章之雄也。<b><span style='color:teal'>今柳州刺史河东柳君</span></b>名宗元、字子厚。<b><span style='color:teal'>为前碑。后三年、有僧道琳率其徒、由曹溪来。且曰、愿立第二碑、学者志也。维如来</span></b>如来、释迦如来也。<b><span style='color:teal'>灭后中五百岁、而摩腾竺法兰以经来。</span></b>摩腾、竺法兰、皆西域高僧。二人同于汉明帝时入中国、居白马寺、其第一部所翻之经即四十二章经。<b><span style='color:teal'>华人始闻其言。犹夫重昏之见魉。</span></b>饕艉觥Ｍ吠泳、心王菩萨曰、我见覆蔽、饮杂毒酒、重昏长寝、○王简栖头□寺碑文、曜慧日于康衢、则重昏夜晓。○魉、天未明之时也。○汉书、至魉、天子始郊。<b><span style='color:teal'>后五百岁、而达磨以法来。华人始传其心。犹夫昧旦之睹白日。自达磨六传至大鉴。如贯意珠、</span></b>意珠、如意珠也。○智度论十、如意珠生自佛舍利。若法没尽时、诸舍利皆变为如意珠。<b><span style='color:teal'>有先后而无同异。世之言真宗者、</span></b>真宗、真实之宗旨也。各宗派自称所信仰之宗、皆曰真宗。<b><span style='color:teal'>所谓顿门。</span></b>佛所教者、不外顿渐二门。顿门即禅宗。<b><span style='color:teal'>初、达磨与佛衣俱来。得道传付、以为真印。至大鉴、置而不传。岂以是为筌蹄耶。</span></b>庄子、筌者所以在鱼、得鱼而忘筌。蹄者、所以在兔、得兔而忘蹄。刍狗老子、天地不仁、以万物为刍狗。<b><span style='color:teal'>耶。将人人之莫已若而不若置之耶。吾不得而知也。按大鉴、生新州。三十出家。四十七年而殁、既殁百有六年而谥。始自蕲</span></b>蕲、音其。蕲州。<b><span style='color:teal'>之东山从第五师、</span></b>宏忍大师。<b><span style='color:teal'>得授记以归。</span></b>授记者、对于发佛心之众生。授与当来必当作佛之记□。<b><span style='color:teal'>中宗使中贵人</span></b>中贵人、内臣之贵幸者。<b><span style='color:teal'>再征。不奉诏。第以言为贡。上敬行之。铭曰、至人之生、无有种类。同人者形、出人者智。蠢蠢南裔、降生杰异。父干母坤、独肖元气。一言顿悟、不践初地。</span></b>初地为菩萨乘五十二位中十地之第一。<b><span style='color:teal'>五师相承、授以宝器。</span></b>宝器、指衣钵言。<b><span style='color:teal'>宴坐曹溪、世号南宗。学徒爰来、如水之东。饮以妙药、瘥其喑</span></b>喑、音阴。不能言也。<b><span style='color:teal'>聋。诏不能致、许为法雄。</span></b>法华经、如来世雄、于法自在。<b><span style='color:teal'>去佛日远、群言积亿。著空</span></b>著于偏空。<b><span style='color:teal'>执有、</span></b>凡人之迷情、执有实我实法、谓之有执。执因果之事法、涅之妙体、谓之空执。<b><span style='color:teal'>各走其域。我立真筌、揭起南国。无修而修、无得而得。能使学者、还其天识。</span></b>天识、本性也。真如也。○颜延之庭诰、遂使业习移其天识。<b><span style='color:teal'>如黑而迷、仰见斗极。得之自然、竟不可传。口传手付、则碍于有。留衣空堂、得者天授。</span></b>史记、留侯云、沛公殆天授。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'><a name=a15></a><span style='color:#333399'>历朝崇奉事迹附录<span
lang=EN-US></span></span></p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
  <p class=MsoPlainText style='text-indent:24.0pt;'>唐宪宗皇帝、谥大师曰大鉴禅师。宋太宗皇帝、加谥大鉴真空禅师。诏新师塔、曰太平兴国之塔。宋仁宗皇帝天圣十年、迎师真身及衣钵入大内供养。加谥大鉴真空普觉禅师。宋神宗皇帝、加谥大鉴真空普觉圆明禅师。具见晏元献公碑记。福保谨案、宋晏殊、谥元献。东都事略称有文集二百四十卷、中兴书目作九十四卷、文献通考载临川集三十卷、紫薇集一卷。陈振孙云、其五世孙大正、为年谱一卷、言先元献尝自差次起儒馆、至学士、为临川集三十卷、起枢廷、至宰席、为二府集二十五卷云云。今皆不传、清四库馆、仅著录慈溪胡亦堂辑本一卷。文诗各六篇、余则诗余也。丁氏善本书室、藏有仁和劳季言增辑原本、今藏江南图书局。近人李先生之鼎、已将四库本及劳氏本刻入宋人小集乙编。名曰晏元献在遗文一卷、补编三卷。惟六祖碑记已佚。甚为可惜、后有得此碑记者、宜为补入。</p>
  <p class=MsoPlainText style='text-indent:24.0pt;'><span lang=EN-US>&nbsp;</span></p>
</div>
<font color="#FFFFFF" size="2"><font color="#FFFFFF" size="2"><font color="#FFFFFF" size="2"><!-- Begin of Hotrank Counter - DO NOT MODIFY -->
      <script language="JavaScript"
src=""></script>
      <!--
---- End of Hotrank Counter - DO NOT MODIFY --></font></font></font><a href="http://www.bfnn.org"><img src="../books/sign.gif" width="300" height="30" border="0"></a></body>
</html>
