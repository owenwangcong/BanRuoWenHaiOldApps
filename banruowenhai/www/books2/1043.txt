<p align="center" style="text-align:center"><b><span style="font-size:36.0pt;color:#FF6600">法华经讲演录</span></b></p>
<p align="center" style="text-align:center"><b><span style="font-size:36.0pt;color:#FF6600">（</span></b><b><span style="font-size:36.0pt;color:#FF6600">化城喻品第七</span></b><b><span style="font-size:36.0pt;color:#FF6600">）</span></b><b><span lang="EN-US" style="font-size:36.0pt;color:#FF6600"></span></b></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p align="center" style="text-align:center"><span style="color:#003300">太虚大师讲述<span lang="EN-US"></span></span></p>
<p align="center" style="text-align:center"><span style="color:#003300">民国十年秋在北京<span lang="EN-US"></span></span></p>
<p align="center" style="text-align:center"><span lang="EN-US" style="color:#003300">&nbsp;</span></p>
<p><span style="color:#333399">化城喻品第七<span lang="EN-US"></span></span></p>
<p>正宗分为显一乘之境，有三周说法：其中法说利上根，喻说化中根，今已释竟；为利下根，乃说因缘，是为第三周说法因说利下根之缘起。此第三周因说利下根，共分四节，其第一节为佛正喻化，释之者即此化城喻品。</p>
<p>本品经文分二：一曰、说宿因令念退大就小，二曰、显今果令知舍权趋实。化城喻之前，虽先已叙述宿昔因缘以利下根，而佛之正意，则尤在对治阿罗汉等，令勿执著于化城之小涅槃，而当进趋于无上佛乘之宝所，故以化城喻为名也。</p>
<p>上、中根既皆受记，而前品之末云五百弟子皆当授记，是下根终当得记，已露端倪。然恐此下根人不易领解，今欲假说因缘，使之兴起信解，故说此品。又、此品为对治有定之增上慢人而说，若凡夫、若阿罗汉，其所得禅定与涅槃，均属暂许取为休息之化城，而不容著为究竟。盖凡夫所得之四禅、四定，仅暂伏惑种不生现行。即阿罗汉亦只得解脱道时才证于法性，而一刹那间分别心起，其所取之境已非先时所证之法性，而为分别心所另取之境矣；若便执此以为究竟，实即取于灭受想定，并非涅槃，故仍属化城，未跻究竟。今欲令行者不滞于中途自证之境界，故说此品。</p>
<p>化城之喻，虽通对治各类众生之执著，而此品正被之机，则指住小乘涅槃为究竟之阿罗汉等众也。</p>
<p><span style="color:#333399">丁三　三周说法<span lang="EN-US"></span></span></p>
<p><span style="color:#333399">戊一　说法<span lang="EN-US"></span></span></p>
<p><span style="color:#333399">己一　长行<span lang="EN-US"></span></span></p>
<p><span style="color:#333399">庚一　说宿因令念退大就小<span lang="EN-US"></span></span></p>
<p><span style="color:#333399">辛一　说往因会自身事<span lang="EN-US"></span></span></p>
<p><span style="color:#333399">壬一　明大通佛去今久远<span lang="EN-US"></span></span></p>
<p><b><span style="color:teal">佛告诸比丘：“乃往过去无量无边不可思议阿僧祇劫，尔时有佛名大通智胜如来，应供、正遍知、明行足、善逝、世间解、无上士调御丈夫、天人师、佛、世尊。其国名好城，劫名大相。诸比丘！彼佛灭度已来甚大久远，譬如三千大千世界所有地种，假使有人磨以为墨，过于东方千国土乃下一点，大如微尘，又过千国土复下一点，如是展转尽地种墨。于汝等意云何？是诸国土，若算师、若算师弟子，能得边际知其数不”？“不也，世尊”！“诸比丘！是人所经国土，若点不点尽抹为尘，一尘一劫，彼佛灭度已来复过是数无量无边百千万亿阿僧祇劫。<span lang="EN-US"></span></span></b></p>
<p>此下叙说过去因缘，以领会佛之自身事也。甚大久远者，言此佛去今久远之时分甚大也。地种者，地为四大之一，以能为发生之因，故名为种。地种、即专指大千世界中地大之质而言。地种尽磨为墨，显成墨之多；过千国土始下一点，显用墨之少；墨多点少，展转卒至于墨尽，显所经国土之多。每过千国土即下一点，为所点之国；其所超越之九百九十九国土，即为不点之国；合此点不点之国土尽抹为尘，显尘数之多。以如是一尘一劫之劫数，而大通智胜如来去今之劫数乃更过之，其久远甚大如是。</p>
<p><b><span style="color:teal">“我以如来知见力故，观彼久远犹若今日”。<span lang="EN-US"></span></span></b></p>
<p>此显如来之智能见也。知见力、即如来之大圆镜智。佛智榇深，于古今刹海，皆于一念中等如显现。</p>
<p><b><span style="color:teal">尔时、世尊欲重宣此义而说偈言：“我念过去世，无量无边劫，有佛两足尊，名大通智胜。如人以力磨三千大千土，尽此诸地种，皆悉以为墨；过于千国土，乃下一尘点，如是展转点，尽此诸尘墨。如是诸国土，点与不点等，复尽抹为尘，一尘为一劫；此诸微尘数，其劫复过是，彼佛灭度来，如是无量劫。如来无碍智，知彼佛灭度，及声闻、菩萨，如见今灭度。诸比丘当知！佛智净微妙，无漏、无所碍，通达无量劫”。<span lang="EN-US"></span></span></b></p>
<p>初五颂、颂时久远，后二颂、颂己能见。见甲而遗乙谓之漏，见彼不见此谓之碍，佛以无漏、无碍之智，见彼佛及其声闻、菩萨之灭度，宛如见之于今日，所以为净妙之智也。</p>
<p><span style="color:#333399">壬二　明大通智胜佛事<span lang="EN-US"></span></span></p>
<p><span style="color:#333399">癸一　佛寿成道<span lang="EN-US"></span></span></p>
<p><b><span style="color:teal">佛告诸比丘：“大通智胜佛寿五百四十万亿那由他劫，其佛本坐道场破魔军已，垂得阿耨多罗三藐三菩提，而诸佛法不现在前。如是一小劫乃至十小劫，结跏趺坐，身心不动，而诸佛法犹不在前。尔时、忉利诸天，先为彼佛于菩提树下敷师子座，高一由旬，佛于此坐当得阿耨多罗三藐三菩提。适坐此座，时诸梵天王雨众天华，面百由旬，香风时来，吹去萎华，更雨新者，如是不绝，满十小劫供养于佛。乃至灭度，常雨此华。四王诸天，为供养佛常击天鼓，其余诸天作天伎乐，满十小劫；至于灭度，亦复如是。诸比丘！大通智胜佛过十小劫，诸佛之法乃现在前，成阿耨多罗三藐三菩提。<span lang="EN-US"></span></span></b></p>
<p>道场、谓菩提场，即非证菩提不起于座之场。破魔军，谓破烦恼魔、五蕴魔、死魔、天魔。佛法现在前，谓证于一切种智。师子座、即佛座。大通如来端坐道场，历十小劫，过此以后，佛法乃得现前，显大道难成之相。诸天之华供养、乐供养，亦满十小劫；至佛灭度，仍复如是，显天人供养之相。又诸佛之法乃现在前、成阿耨多罗三藐三菩提者，此为诸佛自证之境，岂众生所能测度！惟佛从自证之性海中，发起大悲心以回向于众生界，自为标示，由是众生始获知佛之成道因缘耳。</p>
<p><span style="color:#333399">癸二　转正法轮<span lang="EN-US"></span></span></p>
<p><span style="color:#333399">子一　供养请转<span lang="EN-US"></span></span></p>
<p><span style="color:#333399">丑一　王子请转<span lang="EN-US"></span></span></p>
<p><b><span style="color:teal">“其佛未出家时，有十六子，其第一者名曰智积。诸子各有种种珍异玩好之具，闻父得成阿耨多罗三藐三菩提，皆舍所珍，往诣佛所，诸母涕泣而随送之。其祖转轮圣王，与一百大臣、及余百千万亿人民，皆共围绕随至道场，咸欲亲近大通智胜如来，供养恭敬，尊重赞叹。到已、头面礼足，绕佛毕已，一心合掌，瞻仰世尊，以偈颂曰：‘大威德世尊！为度众生故，于无量亿岁，尔乃得成佛。诸愿已具足，善哉吉无上！世尊甚希有，一坐十小劫，身体及手足，静然安不动，其心常憺怕，未曾有散乱，究竟永寂灭，安住无漏法。今者见世尊，安隐成佛道，我等得善利，称庆大欢喜。众生常苦恼，盲瞑无导师，不识苦尽道，不知求解脱，长夜增恶趣，减损诸天众，从冥入于冥，永不闻佛名。今佛得最上安隐无漏道，我等及天人为得最大利，是故咸稽首，归命无上尊’。<span lang="EN-US"></span></span></b></p>
<p>此释王子诣佛、供养礼赞。诣所绕佛为礼，偈颂为赞。减损诸天众，即减少善道众生之意；恶趣增多，故善道减少也。</p>
<p><b><span style="color:teal">“尔时、十六王子偈赞佛已，劝请世尊转于法轮，咸作是言：‘世尊说法，多所安隐，怜愍饶益诸天人民’。重说偈言：‘世雄无等伦，百福自庄严，得无上智慧，愿为世间说！度脱于我等，及诸众生类，为分别显示，令得是智慧；若我等得佛，众生亦复然。世尊知众生深心之所念，亦知所行道，又知智慧力、欲乐及修福、宿命所行业，世尊悉知已，当转无上轮’”。<span lang="EN-US"></span></span></b></p>
<p>此释请转法轮。佛于诸天人民，以大慈故多所安隐；以大悲故多所怜愍饶益；以一切智故，能知一切众生根性、欲乐、三世因缘，而为之转无上法轮也。</p>
<p><span style="color:#333399">丑二　梵天赞请<span lang="EN-US"></span></span></p>
<p><span style="color:#333399">寅一　神光动照<span lang="EN-US"></span></span></p>
<p><b><span style="color:teal">佛告诸比丘：“大通智胜佛得阿耨多罗三藐三菩提时，十方各五百万亿诸佛世界六种震动，其国中间幽冥之处──日月威光所不能照──而皆大明。其中众生各得相见，咸作是言：此中云何忽生众生？又其国界诸天宫殿乃至梵宫，六种震动，大光普照，遍满世界，胜诸天光。<span lang="EN-US"></span></span></b></p>
<p>其国中间幽冥之处，谓两世界中间日月不及照临之处，如世界边际为铁围山等是。</p>
<p><span style="color:#333399">寅二　供养请转<span lang="EN-US"></span></span></p>
<p><span style="color:#333399">卯一　东方<span lang="EN-US"></span></span></p>
<p><b><span style="color:teal">“尔时、东方五百万亿诸国土中梵天宫殿，光明照曜，倍于常明。诸梵天王各作是念：今者宫殿光明，昔所未有，以何因缘而现此相？是时、诸梵天王即各相诣，共议此事，时彼众中有一大梵天王名救一切，为诸梵众而说偈言：‘我等诸宫殿，光明昔未有，此是何因缘，宜各共求之。为大德天生？为佛出世间？而此大光明，遍照于十方’。<span lang="EN-US"></span></span></b></p>
<p>此东方梵天因光惊问，而救一切梵天王集议推求也。十方梵天，因光而推瑞相，因瑞相而推因缘，于是请转法轮。此先始于东方。诸天中之具威德者，将生之时光明先现，故共疑为大德天生。</p>
<p><b><span style="color:teal">“尔时、五百万亿国土诸梵天王，与宫殿俱，各以衣械盛诸天华，共诣西方，推<span lang="EN-US"></span></span></b></p>
<p><b><span style="color:teal">寻是相。见大通智胜如来处于道场菩提树下坐师子座，诸天、龙王、乾闼婆、紧那罗、摩侯罗伽、人非人等恭敬围绕，及见十六王子请佛转法轮。即时诸梵天王头面礼佛，绕百千　，即以天华而散佛上。其所散华，如须弥山，并以供养佛菩提树，其菩提树高十由旬。华供养已，各以宫殿奉上彼佛而作是言：‘惟见哀愍饶益我等，所献宫殿，愿垂纳处’！时诸梵天王即于佛前，一心同声以偈颂曰：“世尊甚希有！难可得值遇，具无量功德，能救护一切。天人之大师，哀愍于世间，十方诸众生，普皆蒙饶益。我等所从来五百万亿国，舍深禅定乐，为供养佛故。我等先世福，宫殿甚严饰，今以奉世尊，惟愿哀纳受’！<span lang="EN-US"></span></span></b></p>
<p>此释共诣西方寻光诣佛及礼赞供养。色界天众之依正二报，俱各随身自有，故云诸梵天王与宫殿俱，及各以宫殿奉上彼佛。</p>
<p><b><span style="color:teal">“尔时、诸梵天王偈赞佛已，各作是言：‘惟愿世尊转于法轮，度脱众生，开涅槃道’！时诸梵天王一心同声而说偈言：‘世雄两足尊！惟愿演说法，以大慈悲力，度苦恼众生’！尔时、大通智胜如来默然许之。<span lang="EN-US"></span></span></b></p>
<p>此释东方梵天请转法轮，而佛已默许也。</p>
<p><font color="#333399">卯二<span>&nbsp; </span>东南方</font></p>
<p><b><span style="color:teal">“又诸比丘！东南方五百万亿国土诸大梵王，各自见宫殿光明照曜，昔所未有。欢喜踊跃，生希有心，即各相诣共议此事。时彼众中有一大梵天王，名曰大悲，为诸梵众而说偈言：‘是事何因缘而现如此相？我等诸宫殿，光明昔未有。为大德天生？为佛出世间？未曾见此相，当共一心求。过千万亿土，寻光共推之，多是佛出世，度脱苦众生’。<span lang="EN-US"></span></span></b></p>
<p>此东南方梵天因光惊问，而大悲梵天王集议推求也。大悲梵王于大德天生、及有佛出二疑问中，独信为有佛出世，与前稍异。</p>
<p><b><span style="color:teal">“尔时、五百万亿诸梵天王，与宫殿俱，各以衣械盛诸天华，共诣西北方推寻是相。见大通智胜如来处于道场菩提树下坐师子座，诸天、龙王、乾闼婆、紧那罗、摩罗伽、人非人等恭敬围绕，及见十六王子请佛转法轮。时诸梵天王头面礼佛，绕百千匝，即以天华而散佛上。所散之华如须弥山，并以供养佛菩提树。华供养已，各以宫殿奉上彼佛而作是言：‘惟见哀愍饶益我等，所献宫殿，愿垂纳受’！尔时、诸梵天王即于佛前，一心同声以偈颂曰：‘圣主天中王，迦陵频伽声，哀愍众生者，我等今敬礼。世尊甚希有，久远乃一现，一百八十劫空过无有佛，三恶道充满，诸天众减少。今佛出于世，为众生作眼，世间所归趣，救护于一切。为众生之父，哀愍饶益者，我等宿福庆，今得值世尊’！<span lang="EN-US"></span></span></b></p>
<p>此释共诣西北方寻光诣佛及礼赞供养。圣主、颂大通智胜。天中王、谓佛本为天中之天，如为之王也。迦陵频伽、妙音之鸟，喻佛说教之慈妙。</p>
<p><b><span style="color:teal">“尔时、诸梵天王偈赞佛已，各作是言：‘惟愿世尊哀愍一切，转于法轮，度脱众生’！时诸梵天王，一心同声而说偈言：‘大圣转法轮，显示诸法相，度苦恼众生，令得大欢喜。众生闻此法，得道若生天，诸恶道减少，忍善者增益’。尔时、大通智胜如来默然许之。<span lang="EN-US"></span></span></b></p>
<p>此释东南方梵天请转法轮，而佛默然许之。</p>
<p><span style="color:#333399">卯三　南方<span lang="EN-US"></span></span></p>
<p><b><span style="color:teal">“又诸比丘！南方五百万亿国土诸大梵王，各自见宫殿光明照曜，昔所未有。欢喜踊跃，生希有心，即各相诣共议此事，以何因缘我等宫殿有此光曜？时彼众中有一大梵天王名曰妙法，为诸梵众而说偈言：‘我等诸宫殿，光明甚威曜，此非无因缘，是相宜求之。过于百千劫，未曾见是相，为大德天生？为佛出世间’？<span lang="EN-US"></span></span></b></p>
<p>此南方梵天因光惊问，而妙法梵王集议推求也。</p>
<p><b><span style="color:teal">“尔时、五百万亿诸梵天王与宫殿俱，各以衣械盛诸天华，共诣北方推寻是相。见大通智胜如来处于道场菩提树下坐师子座，诸天、龙王、乾闼婆、紧那罗、摩　罗伽、人非人等恭敬围绕，及见十六王子请佛转法轮。时诸梵天王头面礼佛，绕百千，即以天华而散佛上。所散之华如须弥山，并以供养佛菩提树。华供养已，各以宫殿奉上彼佛而作是言：‘惟见哀愍饶益我等，所献宫殿，愿垂纳受’！尔时、诸梵天王即于佛前，一心同声以偈颂曰：‘世尊甚难见，破诸烦恼者，过百三十劫，今乃得一见。诸饥渴众生，以法雨充满，昔所未曾睹，无量智慧者，如优昙钵华，今日乃值遇。我等诸宫殿，蒙光故严饰，世尊大慈愍，惟愿垂纳受’！<span lang="EN-US"></span></span></b></p>
<p>此释共诣北方寻光诣佛，及礼赞供养。</p>
<p><b><span style="color:teal">“尔时、诸梵天王偈赞佛已，各作是言：‘惟愿世尊转于法轮，令一切世间诸天、魔、梵、沙门、婆罗门皆获安隐而得度脱’！时诸梵天王，一心同声以偈颂曰：‘惟愿天人尊转无上法轮，击于大法鼓，而吹大法螺，普雨大法雨，度无量众生！我等咸归请，当演深远音’。尔时、大通智胜如来默然许之。<span lang="EN-US"></span></span></b></p>
<p>此释南方梵天请转法轮，而佛默然许之。</p>
<p><span style="color:#333399">卯四　六方<span lang="EN-US"></span></span></p>
<p><b><span style="color:teal">“西南乃至下方，亦复如是。<span lang="EN-US"></span></span></b></p>
<p>此省叙各方，谓西南方、西方、西北方、北方、东北方、下方。此六方之因光惊问，寻光诣佛，请转法轮，均各相同。</p>
<p><span style="color:#333399">卯五　上方<span lang="EN-US"></span></span></p>
<p><b><span style="color:teal">“尔时、上方五百万亿国土诸大梵王，皆悉自睹所止宫殿光明威曜，昔所未有。欢喜踊跃，生希有心，即各相诣共议此事，以何因缘我等宫殿有斯光明？时彼众中有一大梵天王名曰尸弃，为诸梵众而说偈言：‘今以何因缘我等诸宫殿，威德光明曜，严饰未曾有？如是之妙相，昔所未闻见，为大德天生？为佛出世间’？<span lang="EN-US"></span></span></b></p>
<p>此上方梵天因光惊问，而尸弃梵王集议推求也。尸弃、即火顶，如前已释。</p>
<p><b><span style="color:teal">“尔时、五百万亿诸梵天王与宫殿俱，各以衣械盛诸天华，共诣下方推寻是相。见大通智胜如来处于道场菩提树下坐师子座，诸天、龙王、乾闼婆、紧那罗、摩侯罗伽、人非人等恭敬围绕，及见十六王子请佛转法轮。时诸梵天王头面礼佛绕百千匝，即以天华而散佛上。所散之华如须弥山，并以供养佛菩提树。华供养已，各以宫殿奉上彼佛而作是言：‘惟见哀愍饶益我等，所献宫殿，愿垂纳处’！时诸梵天王即于佛前，一心同声以偈颂曰：‘善哉见诸佛救世之圣尊！能于三界狱，勉出诸众生。普智天人尊，哀愍群萌类，能开甘露门，广度于一切。于昔无量劫，空过无有佛。世尊未出时，十方常闇瞑，三恶道增长，阿修罗亦盛，诸天众转减，死多堕恶道；不从佛闻法，常行不善事，色力及智慧，斯等皆减少；罪业因缘故，失乐及乐想，住于邪见法，不识善议则：不蒙佛所化，常堕于恶道。佛为世间眼，久远时乃出，哀愍诸众生故现于世间，超出成正觉，我等甚欣庆，及余一切众喜叹未曾有。我等诸宫殿，蒙光故严饰，今以奉世尊，惟垂哀纳受！愿以此功德，普及于一切，我等与众生，皆共成佛道’！<span lang="EN-US"></span></span></b></p>
<p>此释共诣下方寻光诣佛及礼赞供养。失乐及乐想，谓以罪业因缘，失去人天乐果及此福乐之因。乐想、即乐因也。</p>
<p><b><span style="color:teal">“尔时、五百万亿诸梵天王偈赞佛已，各白佛言：‘惟愿世尊转于法轮，多所安隐，多所度脱’！时诸梵天王而说偈言：‘世尊转法轮，击甘露法鼓，度苦恼众生，开示涅槃道。惟愿受我请，以大微妙音，哀愍而敷演，无量劫习法’！<span lang="EN-US"></span></span></b></p>
<p>此释上方梵天请转法轮。以上明大通智胜如来成佛之久、得道之艰，故十方世界梵王愿转法轮，殷勤启请，求之者众。</p>
<p><span style="color:#333399">子二　许可为转<span lang="EN-US"></span></span></p>
<p><span style="color:#333399">丑一　佛转法轮<span lang="EN-US"></span></span></p>
<p><b><span style="color:teal">“尔时、大通智胜如来受十方诸梵天王及十六王子请，即时三转十二行法轮，若沙门、婆罗门、若天、魔、梵、及余世间所不能转。<span lang="EN-US"></span></span></b></p>
<p>此释大通智胜如来许可为转，并明转此法轮非余众所能也。所转法轮为何？即四谛与十二因缘之法也。三转者、谓每于一法必有三转，兹先假四谛中之苦谛释之：如说苦法，佛必先示苦之事相，如广说三界二十五有中之三苦、八苦、一百八苦、种种逼迫不自在之相，以显苦之事，此名示相转。次复各各说明苦之所由来，以明苦之理，虽苦之理非即是苦，然理恒通于三界各苦之事相，故须明苦理乃知苦之谛实不虚，此名劝修转。次更说苦之实性，若明实性则苦无自性，即以真如法身实相之性为性。苟证知此，则苦之事相、与苦之理、均了不可得，此明作证转。是谓三转。若集、若灭、若道，亦复如是。以四谛各有三转，故名十二行法轮。沙门、婆罗门，均修行者，能有智慧。魔天、与梵天，均有大势力之天。世间、指一切有情言。此诸人众，皆不能转此法轮，以明彼佛独能正证而遍说也。</p>
<p><b><span style="color:teal">“谓是苦，是苦集，是苦灭，是苦灭道。<span lang="EN-US"></span></span></b></p>
<p>此彰所转之境中之四谛法也。此所谓苦，通指三界依正二报而言，谓三界所得之报皆是苦也。依正二报之苦，何以有？以有集故。谓集合惑因与业缘以生起，致得有此果也。惑、谓贪、嗔、痴三毒之烦恼，业、谓善业、恶业、与不善不恶之不动业三者，是故集为苦因。然苦与苦因，均可灭而尽也，云何能灭？当断惑，即断烦恼使不生业。盖烦恼之所由起与所由增，皆由居三界内不知有苦，不知苦则生于贪欲，贪欲则执于我及执有我所依之境。若证知此和合相续之假相我并非真实，则我相灭，我相灭则我所有相灭，贪欲灭则苦因灭，即集灭故苦灭。欲灭苦，必灭苦因而后苦灭，故当修所以能知苦、断集、证灭之圣道。</p>
<p>以上略说四谛之体，为有作四谛，谓以分段生死十二因缘名苦，惑业名集，择灭名灭，而生空智品为道也。若无作四谛，则以变易生死五蕴名苦，所知障名集，无住涅槃名灭，而法空智品名道。盖四谛之法，其义至为深广，摄诸法尽，通于大小乘，故佛言二乘圣人犹有所不能尽知也。经文于示相转、劝修转、作证转三者中，但举示相转以例其余，故曰是苦、是苦集云云，犹言是苦相、是苦集相云云也。</p>
<p><b><span style="color:teal">“及广说十二因缘法：无明缘行，行缘识，识缘名色，名色缘六入，六入缘触，触缘受，受缘爱，爱缘取，取缘有，有缘生，生缘老死忧悲苦恼。无明灭则行灭，行灭则识灭，识灭则名色灭，名色灭则六入灭，六入灭则触灭，触灭则受灭，受灭则爱灭，爱灭则取灭，取灭则有灭，有灭则生灭，生灭则老死忧悲苦恼灭。<span lang="EN-US"></span></span></b></p>
<p>此彰所转之境中十二因缘法也。能发生者为因，助发生者为缘。此法亦名十二缘起，又名十二有支。无明即迷于真实义之理、及异熟果之事也。迷故起种种妄动，故曰无明缘行。妄动熏为业种，至成熟时前异熟识既舍，即引生后异熟识，故曰行缘识，识、即第八识也。报识既起，揽色为身，即有色、受、想、行、识之五阴，故曰识缘名色。名、即指受、想、行、识之四阴也。由有五阴，故起眼、耳、鼻、舌、身、意之六入，故曰名色缘六入。根、尘和合为触，故曰六入缘触。因根、尘和合而有违境、顺境、不违顺境之不同，遂起苦受、乐受、舍受三者之差别，故曰触缘受。以有受故，内身外境起于贪恋，故曰受缘爱。爱则执著，起我、我所，故曰爱缘取。执著之业因既熟，必受后有之报，故曰取缘有。后有之依报，厥惟身相，故曰有缘生。有生则有少壮之假相，故其对待之相为衰老；有生则有灭，故其对待之相为死，有生则有苦苦、坏苦、行苦之互相逼迫，故有忧悲苦恼：故曰生缘老死忧悲苦恼。以上种种杂染之法，顺序而缘起，名为杂染流转观。此诸染法缘起之究竟卒归于苦，而苦之始因则为无明，故能破除无明，始为究竟不受后有。而云无无明尽者，以体即如来所证之甚深法性也。无明灭则行灭以下十一句清净之法，名为清净还灭观。本节佛说四谛、十二因缘，均为三乘相同之法。</p>
<p><span style="color:#333399">丑二　生闻获益<span lang="EN-US"></span></span></p>
<p><b><span style="color:teal">“佛于天人大众之中说是法时，六百万亿那由他人，以不受一切法故而于诸漏心得解脱，皆得深妙禅定，三明、六通、具八解脱。第二、第三、第四说法时，千万亿恒河沙那由他等众生，亦以不受一切法故而于诸漏心得解脱。从是已后，诸声闻众无量无边不可称数。<span lang="EN-US"></span></span></b></p>
<p>大通智胜如来正转法轮，共有四会。说是四谛、十二因缘之初会时，得证二乘之解脱果者，已有六百万亿那由他人之多。及第二三四等会时，则饶益弥众。仅言声闻众者，以现尚未说大乘故无菩萨也。不受一切法，谓于一切外境界受、内果报　受之中皆不乐受，不受故不爱，不爱故不取，不取故不有，故无生老死忧悲苦恼，而得取证于有余涅槃也。诸漏、指见、思烦恼。由证解脱，故能得超过世间，得与慧相应之深妙禅定。三明等均见前解。</p>
<p><span style="color:#333399">癸三　子继传灯<span lang="EN-US"></span></span></p>
<p><span style="color:#333399">子一　出家启请<span lang="EN-US"></span></span></p>
<p><b><span style="color:teal">“尔时、十六王子皆以童子出家而为沙弥，诸根通利，智慧明了，已曾供养百千万亿诸佛，净修梵行，求阿耨多罗三藐三菩提，俱白佛言：‘世尊！是诸无量千万亿大德声闻皆已成就，世尊亦当为我等说阿耨多罗三藐三菩提法！我等闻已，皆共修学。世尊！我等志愿如来知见，深心所念，佛自证知’。尔时、转轮圣王所将众中八万亿人，见十六王子出家，亦求出家，王即听许。<span lang="EN-US"></span></span></b></p>
<p>此释诸子出家启请及臣佐随从出家。沙弥、义言息争，亦言行慈，又言求寂，谓出家发愿志求涅槃也。所受戒为十戒，随顺比丘修习律仪，盖初出家者之称。根利复多智慧，悉由久供养佛，曾发大心，此明王子之德。昔转小乘法轮，利益声闻，皆已成就，今当开示大乘，遂我等求佛知见之志愿，此明启请说法之意。末言；我等既有志愿，久发此心且又甚深，今以此深心念于如来知见，当为如来观根之智所证知也。</p>
<p><span style="color:#333399">子二　许可正说<span lang="EN-US"></span></span></p>
<p><b><span style="color:teal">“尔时、彼佛受沙弥请，过二万劫已，乃于四众之中说是大乘经，名妙法莲华，教菩萨法，佛所护念。说是经已，十六沙弥为阿耨多罗三藐三菩提故，皆共受持讽颂通利。说是经时，十六菩萨沙弥皆悉信受，声闻众中亦有信解，其余众生千万亿种皆生疑惑。佛说是经，于八千劫、未曾休废。说此经已，即入静室，住于禅定八万四千劫。<span lang="EN-US"></span></span></b></p>
<p>此中分为五：一、明说法之时，二、明所说之法，三、明沙弥领悟，四、明三根领悟，五、明说法时期。大通如来已许十六王子之请，乃过二万劫后始为说者，明待说法之机成熟，且明佛寿甚长。其所迟延之二万劫，在彼佛腊中并不见为过久也。大乘经、即大乘法，苟闻是经，皆当成佛，为佛之不共法，故名大乘。是经全说实法，尽称佛之本怀而说，故为佛所护念。专教菩萨，故曰教菩萨法。讽颂为闻慧，通利为思慧，受持为修慧，此明十六沙弥之领悟。沙弥信受、即顿悟菩萨，为上根；声闻信解，即渐悟菩萨，为中根；余众须因疑启悟，为下根。此诸千万亿种众生，或居声闻地，或居辟支地，或处凡夫地，本具善根，但未成熟，故尚须如来喻化也，故曰三根领悟。佛说经八千劫，复入静室住八万四千劫，谓佛入禅定之室，不起于座，共经如是劫。总言说经、住定时期之久，益以明佛寿之长也。</p>
<p><span style="color:#333399">子三　诸子传灯<span lang="EN-US"></span></span></p>
<p><b><span style="color:teal">“是时、十六菩萨沙弥知佛入室，寂然禅定，各升法座，亦于八万四千劫为四部众广说分别妙法华经，一一皆度六百万亿那由他恒河沙等众生，示教利喜，令发阿耨多罗三藐三菩提心。<span lang="EN-US"></span></span></b></p>
<p>此释诸子传灯，谓依佛教化，等说是经，为传佛之心灯也。佛住定八万四千劫，十六菩萨沙弥即于是劫期内，亦广说是妙法莲华经。且所度甚众，亦皆令发无上觉心，此所谓传佛心灯也。示教利喜，谓指示其本有之无上觉心，教之以菩萨修行之道，行有成就故获善利，功德自在故有法喜也。</p>
<p><span style="color:#333399">子四　佛起赞叹<span lang="EN-US"></span></span></p>
<p><b><span style="color:teal">“大通智胜佛过八万四千劫已，从三昧起，往诣法座，安详而坐。普告大众：‘是十六菩萨沙弥，甚为希有！诸根通利，智慧明了，已曾供养无量千万亿数诸佛，于诸佛所常修梵行，受持佛智，开示众生令入其中，汝等皆当数数亲近而供养之。所以者何？若声闻、辟支佛、及诸菩萨，能信是十六菩萨所说经法、受持不毁者，是人皆当得阿耨多罗三藐三菩提如来之慧’”。<span lang="EN-US"></span></span></b></p>
<p>此谓劝人亲近十六菩萨沙弥，并信持其所说之经法也。受持二句，言自度度他。诸菩萨、指初发心之菩萨而言。</p>
<p><span style="color:#333399">子五　所化常益<span lang="EN-US"></span></span></p>
<p><b><span style="color:teal">佛告诸比丘：“是十六菩萨常乐说是妙法莲华经，一一菩萨所化六百万亿那由他恒河沙等众生，世世所生与菩萨俱，从其闻法悉皆信解，以此因缘得值四万亿诸佛世尊，于今不尽。<span lang="EN-US"></span></span></b></p>
<p>此言是经化度之益，至为常久。十六菩萨既乐常说是经；一一菩萨每次法会所亲化度者，又如是之众；而此众生生生劫劫，复从菩萨闻法修行，各各皆得后先成佛。以是知十方三世所有法华会上诸大菩萨及一切众生，互相值遇，盖莫不具有夙世殊胜因缘，所以能共相饶益于无尽也。</p>
<p><font color="#333399">癸四<span>&nbsp; </span>会成今佛</font></p>
<p><b><span style="color:teal">“诸比丘！我今语汝：彼佛弟子十六沙弥，今皆得阿耨多罗三藐三菩提，于十方国土现在说法，有无量百千万亿菩萨声闻以为眷属。其二沙弥东方作佛：一名阿<img src="../articleimages/1200.files/image001.gif" width="16" height="16" align="absmiddle">，在欢喜国；二名须弥顶。东南方二佛：一名师子音，二名师子相。南方二佛：一名虚空住，二名常灭。西南方二佛：一名帝相，二名梵相。西方二佛：一名阿弥陀，二名度一切世间苦恼。西北方二佛：一名多摩罗跋旃檀香神通，二名须弥相。北方二佛：一名云自在，二名云自在王。东北方佛，名坏一切世间怖畏。第十六我释迦牟尼佛，于娑婆国土成阿耨多罗三藐三菩提。<span lang="EN-US"></span></span></b></p>
<p>此下会合释成今日诸佛之名号国土。约分为二：一曰、标成佛现利群生，即十六沙弥皆得正觉，现在说法，无量眷属一节。二曰、显异名成佛处所，即八方诸佛国土等是。阿<img src="../articleimages/1200.files/image001.gif" width="16" height="16" align="absmiddle">（音同触ㄔㄨˋ）、佛名，义言不动。欢喜、国名，维摩诘经亦作妙喜。须弥顶、义言妙高。阿弥陀、义言无量寿。余如本文，或见前解。</p>
<p><span style="color:#333399">辛二　结夙缘会弟子事<span lang="EN-US"></span></span></p>
<p><b><span style="color:teal">“诸比丘！我等为沙弥时，各各教化无量百千万亿恒河沙等众生，从我闻法，为阿耨多罗三藐三菩提。此诸众生，于今有住声闻地者，我常教化阿耨多罗三藐三菩提，是诸人等应以是法渐入佛道。所以者何？如来智慧难信难解，尔时所化无量恒河沙等众生者，汝等诸比丘、及我灭度后未来世中声闻弟子是也。<span lang="EN-US"></span></span></b></p>
<p>此言我昔日所化度之众生为谁，即今者汝等比丘与未来之声闻弟子是也。此诸众生，于夙世中固已熟闻大乘之法，特或因怯弱之故，今已退转而堕于声闻；或本为菩萨，今为应化示现而隐于声闻，以共住于我诸声闻地弟子之中。然我仍以大乘常时教化，使终由渐以入于佛道也。盖众生法广，如来法高，佛之智慧不易信解，必久渐熏习始可夙因不昧。如来于法华会以前，说般若等经，即是方便密化大乘之意。</p>
<p><b><span style="color:teal">“我灭度后，复有弟子不闻是经，不知不觉菩萨所行，自于所得功德生灭度想，当入涅槃；我于余国作佛，更有异名，是人虽生灭度之想入于涅槃，而于彼土求佛智慧，得闻是经。唯以佛乘而得灭度，更无余乘，除诸如来方便说法。<span lang="EN-US"></span></span></b></p>
<p>此释疑难，谓佛灭度后，声闻弟子有不易成佛之疑难也。佛既灭度，所有夙曾值佛之弟子，其所生之时，所处之国，未必尽有此大乘经典，故或致不闻是经。然以曾植善根故，亦知问道求法，殷勤修习，徒以未闻此经之故，虽其所行已为入于菩萨修行之道，而恒不自知觉，且于自所成就之功德误以为究竟灭度，即思入住于小乘涅槃。如是之人，岂非有终难成佛之疑乎？佛复释之云：如来八相成道，随方示现，我于是人所在之国土，以因缘应化作佛时，时号虽殊，佛无有二。是人虽欲安住于小乘涅槃，然以本具大乘种姓及根姓将熟之故，仍必知发大心，即于彼土求无上大般涅槃之佛智，而因以获闻是经，终得以唯一佛乘证究竟之灭度。所以然者，余乘均非究竟，均为方便权说，一闻是经即知之矣。</p>
<p>以上各节，如大通智胜如来远茄修证，十六沙弥久发大心，声闻余众久具胜因，皆须长劫修行始能成佛，均显修行无上之义。</p>
<p><span style="color:#333399">庚二　显今果令知舍权取实<span lang="EN-US"></span></span></p>
<p><span style="color:#333399">辛一　法说<span lang="EN-US"></span></span></p>
<p><b><span style="color:teal">“诸比丘！若如来自知涅槃时到，众又清净，信解坚固，了达空法，深入禅定，便集诸菩萨及声闻众为说是经：世间无有二乘而得灭度，唯一佛乘得灭度耳。<span lang="EN-US"></span></span></b></p>
<p>此法说中之明今实，谓标明今日实说之所由也。涅槃时到，谓众生度尽，佛将涅槃之时。众生虑佛灭后无法可闻，于佛此时所说闻易深信。众清净者，即尽为净心乐法之众，唯有真实，别无枝叶，如增上慢人尽已退席是也。信解坚固，为众生信力。了达法空，为众生智力。深入禅定，为众生定力。茍具如是因缘，是为说大法之时机成熟。佛言：若如来自知说大法之机已熟，即可集三乘之众，说示是经，使知究竟灭度唯有一乘。今日之会，正说一乘实相，即以此也。</p>
<p><b><span style="color:teal">“比丘当知！如来方便，深入众生之性，知其志乐小法，深著五欲，为是等故说余涅槃。是人若闻，则便信受。<span lang="EN-US"></span></span></b></p>
<p>此法说中之释先权，谓释明昔日权说之所由也。深著五欲，方流转于分段生死，何由近于佛道？故度以小乘涅槃，使先离于烦恼无明，再趋佛智。佛惟以方便智深入众生之性，故能知众生乐小之志，且能说此众生易信之方便法也。</p>
<p><span style="color:#333399">辛二　喻说<span lang="EN-US"></span></span></p>
<p><span style="color:#333399">壬一　喻昔说权<span lang="EN-US"></span></span></p>
<p><b><span style="color:teal">“譬如五百由旬险难恶道，旷绝无人怖畏之处，若有多众欲过此道至珍宝处，有一导师聪慧明达，善知险道通寒之相，将导众人欲过此难。<span lang="EN-US"></span></span></b></p>
<p>喻昔说权，约分为四，此一、释导将离险。五百由旬之喻，其义如下：以三界之见思惑、善恶及不动业、分段生死苦、为三百由旬，以二乘圣人之无明惑、变易生死苦、为二百由旬。以惑苦等为恶法，故曰险难恶道。旷绝无人，喻此恶法中无有佛智，无有一法与清净本心相应。怖畏、即喻五怖畏处，此生死烦恼去佛智远之处，修行者应先断离诸惑，透过此途，方能上趋佛智。故喻之曰：多众欲过此道至珍宝处。珍宝、喻佛功德宝。导师、喻佛。善知险道通塞，喻如何断惑业苦，如何断除无明，如何次第免除分段、变易生死，佛尽了知。导师既知恶道之相，故将导人令出于难也。</p>
<p><b><span style="color:teal">“所将人众，中路懈退，白导师言：‘我等疲极而复怖畏，不能复进，前路犹远，今欲退还’。<span lang="EN-US"></span></span></b></p>
<p>此二、释中途懈退。疲极、则不能进，怖畏、则亟欲退，故需有休息之所矣。</p>
<p><b><span style="color:teal">“导师多诸方便而作是念：‘此等可愍，云何舍大珍宝而欲退还’？作是念已，以方便力，于险道中过三百由旬化作一城，告众人言：‘汝等勿怖！莫得退还！今此大城可于中止，随意所作。若入是城，快得安隐；若能前至宝所，亦可得去’。<span lang="EN-US"></span></span></b></p>
<p>此三、释为设化城。众生畏佛功德宝之难求，甘从弃舍而退堕于生死海中。导师念而愍之，此即其方便智。说断惑、业、苦等法，令出三界成阿罗汉，便许为已入涅槃之城，此即导师之方便力。过三百由旬，喻已断三界之惑、业、苦。咬乘涅槃，本非究竟，亦无行者可停止之处，而佛权谓至此即为灭度之境，故曰化作一城，明此城并非实相也。既以中止安隐、随意所作、暂慰小心者，复以前至宝所、亦可得去、歆动大心者，导师之智至矣！</p>
<p><b><span style="color:teal">“是时疲极之众，心大欢喜，叹未曾有：‘我等今者免斯恶道，快得安隐’。于是众人前入化城，生已度想，生安隐想。<span lang="EN-US"></span></span></b></p>
<p>此四、释众倦皆息。免恶道、得安隐，喻已出三界狱，已免分断死。前入化城，喻仍在信心位上，尚未入初住，然便生已度安隐等想，则已滞著于所得之境矣。</p>
<p><span style="color:#333399">壬二　喻今说实<span lang="EN-US"></span></span></p>
<p><b><span style="color:teal">“尔时、导师知此人众既得止息，无复疲倦，即灭化城，语众人言：‘汝等去来！宝处在近。向者大城，我所化作，为止息耳’。<span lang="EN-US"></span></span></b></p>
<p>即灭化城、并说宝处在近，喻昔说涅槃是假，今说如来灭度是真，此即开权显实之说也。</p>
<p><span style="color:#333399">辛三　合说<span lang="EN-US"></span></span></p>
<p><b><span style="color:teal">“诸比丘！如来亦复如是，今为汝等作大道师，知诸生死烦恼恶道险难长远，应去应度。若众生但闻一佛乘者，则不欲见佛，不欲亲近。便作是念：佛道长远，久受勤苦乃可得成。佛知是心怯弱下劣，以方便力，而于中道为止息故说二涅槃。<span lang="EN-US"></span></span></b></p>
<p>此合昔权。应去应度，谓应离去此恶道，应度过此恶道也。众生心怯志劣，若但闻长远勤苦之唯一佛乘，则不欲见佛。即已见之，亦不亲近。故佛假说二乘涅槃之果境，以遂其中道止息之愿。</p>
<p><b><span style="color:teal">“若众生住于二地，如来尔时即便为说：汝等所作未办，汝所住地近于佛慧，当观察筹量所得涅槃非真实也，但是如来方便之力，于一佛乘分别说三。如彼导师，为止息故化作大城，既知息已而告之言：宝处在近，此城非实，我化作耳”。<span lang="EN-US"></span></span></b></p>
<p>此合今实。住于二地，谓已证声闻、辟支佛果。斯时、佛即实告以汝所应作，为佛之智慧，犹未成办，勿以方便说之小乘涅槃为真实而滞著于是也。宝处在近，喻二乘无学去佛已近，非凡夫众生所能及。</p>
<p><span style="color:#333399">己二　重颂<span lang="EN-US"></span></span></p>
<p><span style="color:#333399">庚一　颂说宿因令念退大就小<span lang="EN-US"></span></span></p>
<p><span style="color:#333399">辛一　颂知自身事<span lang="EN-US"></span></span></p>
<p><span style="color:#333399">壬一　颂佛寿成道<span lang="EN-US"></span></span></p>
<p><b><span style="color:teal">尔时、世尊欲重宣此义而说偈言：“大通智胜佛，十劫坐道场，佛法不现前，不得成佛道。诸天、神、龙王、阿修罗众等，常雨于天华，以供养彼佛。诸天击天鼓，并作众伎乐，香风吹萎华，更雨新好者。过十小劫已，乃得成佛道，诸天及世人，心皆怀踊跃。<span lang="EN-US"></span></span></b></p>
<p>佛法不现前，不得成佛道，言正觉未成，不现佛之胜相。</p>
<p><span style="color:#333399">壬二　颂转正法轮<span lang="EN-US"></span></span></p>
<p><span style="color:#333399">癸一　颂供养请转<span lang="EN-US"></span></span></p>
<p><b><span style="color:teal">“彼佛十六子，皆与其眷属，千万亿围绕，俱行至佛所，头面礼佛足，而请转法轮，圣师子法雨，充我及一切。世尊甚难值，久远时一现，为觉悟群生，震动于一切。东方诸世界，五百万亿国，梵宫殿光曜，昔所未曾有。诸梵见此相，寻来至佛所，散华以供养，并奉上宫殿，请佛转法轮，以偈而赞叹。佛知时未至，受请默然坐。三方及四维、上下亦复尔，散华奉宫殿，请佛转法轮。世尊甚难值，愿以本慈悲，广开甘露门，转无上法轮！<span lang="EN-US"></span></span></b></p>
<p>四维，指东南、西南、东北、西北之四方。</p>
<p><span style="color:#333399">癸二 颂许可为转<span lang="EN-US"></span></span></p>
<p><b><span style="color:teal">“无量慧世尊，受彼众人请，为宣种种法，四谛、十二缘：无明至老死皆从生缘有，如是众过患，汝等应当知。宣畅是法时，六百万亿<span lang="EN-US">[女+亥]，得尽诸苦际，皆成阿罗汉。第二说法时，千万恒沙众，于诸法不受，亦得阿罗汉。从是后得道，其数无有量，万亿劫算数，不能得其边。</span></span></b></p>
<p>无明至老死皆从生缘有者，谓生缘即为十二种之因缘也。</p>
<p><span style="color:#333399">壬三　颂子继传灯<span lang="EN-US"></span></span></p>
<p><b><span style="color:teal">“时十六王子，出家作沙弥，皆共请彼佛，演说大乘法。我等及营从，皆当成佛道；愿得如世尊，慧眼第净。<span lang="EN-US"></span></span></b></p>
<p>此二颂颂出家启请。菩萨亦有慧眼，但不如佛之慧眼，能照根本性至于究竟。</p>
<p><b><span style="color:teal">“佛知童子心，宿世之所行，以无量因缘、种种诸譬喻，说六波罗密，及诸神通事，分别真实法，菩萨所行道：说是法华经，如恒河沙偈。<span lang="EN-US"></span></span></b></p>
<p>此二颂半、颂佛许正说。此所说、皆佛之不共法，故为正说大乘。</p>
<p><b><span style="color:teal">“彼佛说经已，静室入禅定，一心一处坐，八万四千劫。是诸沙弥等，知佛禅未出，为无量亿众，说佛无上慧。各各坐法座，说是大乘经，于佛宴寂后，宣扬助法化。一一沙弥等，所度诸众生，有六百万亿恒河沙等众。<span lang="EN-US"></span></span></b></p>
<p>此四颂、颂诸子传灯。</p>
<p><b><span style="color:teal">“彼佛灭度后，是诸闻法者，在在诸佛土，常与师俱生。<span lang="EN-US"></span></span></b></p>
<p>此一颂、颂所化常益。</p>
<p><span style="color:#333399">壬四　颂会成今佛<span lang="EN-US"></span></span></p>
<p><b><span style="color:teal">“是十六沙弥，具足行佛道，今现在十方，各得成正觉。<span lang="EN-US"></span></span></b></p>
<p><span style="color:#333399">辛二　颂会弟子事<span lang="EN-US"></span></span></p>
<p><b><span style="color:teal">“尔时闻法者，各在诸佛所，其有住声闻，渐教以佛道。我在十六数，曾亦为汝说，是故以方便，引汝趣佛慧。以是本因缘，今说法华经，令汝入佛道，慎勿怀惊惧。<span lang="EN-US"></span></span></b></p>
<p>十六数、谓在王子中居第十六之数。</p>
<p><span style="color:#333399">庚二　颂显今果令知舍权取实<span lang="EN-US"></span></span></p>
<p><span style="color:#333399">辛一　颂喻说<span lang="EN-US"></span></span></p>
<p><b><span style="color:teal">“譬如险恶道，回绝多毒兽，又复无水草，人所怖畏处。无数千万众，欲过此险道，其路甚旷远，经五百由旬。时有一导师，强识有智慧，明了心决定，在险济众难。众人皆疲倦，而白导师言：‘我等今顿乏，于此欲退还’。导师作是念：此辈甚可愍，如何欲退还而失大珍宝？寻时思方便，当设神通力，化作大城郭，庄严诸舍宅，周　有园林，渠流及浴池，重门高楼阁，男女皆充满。即作是化已，慰众言勿惧：‘汝等入此城，各可随所乐’。诸人既入城，心皆大欢喜，皆生安隐想，自谓已得度。导师知息已，集众而告言：‘汝等当前进，此是化城耳！我见汝疲极，中路欲退还，故以方便力，权化作此城。汝今勤精进，当共至宝所’！<span lang="EN-US"></span></span></b></p>
<p>化作大城郭等喻，兹以无垢称经释之：无垢称经云：“思空胜义舍，觉品华庄严，总持为园苑，大法为林树，久定为渠流，八解为浴池”。八解、即八解脱也。又三解脱门为重门。高楼阁、喻高逾外道生死之外。智慧为男，慈悲为女。</p>
<p><span style="color:#333399">辛二 颂合说<span lang="EN-US"></span></span></p>
<p><b><span style="color:teal">“我亦复如是，为一切导师，见诸求道者，中路而懈废，不能度生死，烦恼诸险道。故以方便力，为息说涅槃，言汝等苦灭，所作皆已办。既知到涅槃，皆得阿罗汉。尔乃集大众，为说真实法：诸佛方便力，分别说三乘，唯有一佛乘，息处故说二。今为汝说实，汝所得非灭，为佛一切智，当发大精进！汝证一切智、十力等佛法，具三十二相，乃是真实灭。诸佛之导师，为息说涅槃，既知是已，引入佛慧”。<span lang="EN-US"></span></span></b></p>
<p><b><span lang="EN-US" style="color:teal">&nbsp;</span></b></p>
