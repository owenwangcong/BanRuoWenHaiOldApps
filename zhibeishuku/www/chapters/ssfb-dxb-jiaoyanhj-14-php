<td class="tbook_art2" colspan="3"> <p style="text-indent:0em;" align="center" class="caption">修心七要</p> <p style="text-indent:0em;" align="center" class="tbook_caw1">恰卡瓦尊者&nbsp;&nbsp;著</p> <strong><p>顶礼大悲尊者（观世音菩萨）！</p></strong> <p style="text-indent:0em;" align="center">当修前行法。思诸法如梦，<br> 观心性无生，对治亦自解，<br> 道体住普基，坐间修幻化，<br> 杂修二取舍，彼二乘风息。<br> 三境毒善根，为促忆念彼，<br> 诸威仪持颂，取次从自起。<br> 罪满情器时，恶缘成觉道，<br> 报应皆归一，于众修大恩。<br> 迷境观四身，空护为最上，<br> 四行胜方便，所遇修道用。<br> 总摄窍诀要，应修习五力，<br> 大乘死教言，五力重威仪。<br> 诸法摄一要，二证取上首，<br> 恒当依欢喜，能散即圆满。<br> 恒学三总义，转欲自稳重，<br> 不应说缺陷，全莫思他过。<br> 先净重烦恼，断一切果求，<br> 舍弃有毒食，莫学重义气。<br> 莫发粗恶语，勿候险阻处，<br> 莫刺要害处，犏载莫移牛。<br> 不好强争先，断除诸邪命，<br> 天莫沦为魔，为乐莫求苦。<br> 诸瑜伽摄一，遇违缘修一，<br> 初后行二事，二境皆应忍。<br> 舍命护二事，当学三种难，<br> 取三主要因。修三无失坏，<br> 成就三无离，于境修无偏，<br> 遍且深修习。于厉境恒修，<br> 不依赖他缘，今当修主要，<br> 不颠倒是非。不时停时修，<br> 当坚定而修，以二观察解，<br> 不好大喜功。不暴躁易怒，<br> 不喜怒无常，莫追求声誉。<br> 将此盛五浊，转为菩提道，<br> 窍诀甘露藏，乃传自金洲。<br> 由昔修业醒，自众信为因，<br> 能轻苦讥毁，请调我执教，<br> 今死亦无憾。&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p> <p>&nbsp; </p> <p align="right">二○○五年元月一日<br> 译于上海浦东仁济医院</p> <p>&nbsp; </p> </td>
