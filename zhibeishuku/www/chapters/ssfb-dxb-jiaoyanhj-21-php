<td class="tbook_art2" colspan="3"> <p style="text-indent:0em;" align="center" class="caption">窍诀金钥</p> <p style="text-indent:0em;" align="center" class="tbook_caw1">华智仁波切&nbsp;&nbsp;著</p> <p style="text-indent:0em;" align="center">具足十力佛佛子，大菩萨慧无伦比，<br> 声震众刹彼等前，三门恭敬而顶礼。</p> <p style="text-indent:0em;" align="center">能仁法理功德宝，妙语源泉甘露滴，<br> 成百智慧卓越士，无谬津梁由经彼。</p> <p style="text-indent:0em;" align="center">寂灭清凉施有心，悲悯滋润静相续，<br> 无量菩提心至宝，有寂唯一摩尼珠。</p> <p style="text-indent:0em;" align="center">此诸妙法之所诠，此诸如来之遗迹，<br> 此诸勇识之顶宝，此诸正觉之上师。</p> <p style="text-indent:0em;" align="center">十方佛尊与佛子，所有讲持妙法者，<br> 一味菩提心中摄，菩提心基现一切。</p> <p style="text-indent:0em;" align="center">无除此外之佛道，亦无胜此之佛道，<br> 无此不现之佛道，无此不摄之佛道。</p> <p style="text-indent:0em;" align="center">诸佛经行唯一道，菩提心之如意宝，<br> 欲解善缘唾手得，需具三传承窍诀。</p> <p style="text-indent:0em;" align="center">深见广大行派道，博大精深大乘轨，<br> 见行地道等持广，善巧方便智深奥，<br> 圣释妙论需依故，印度开宗二祖师，<br> 藏地教主龙钦巴，妙论外无解脱道。</p> <p style="text-indent:0em;" align="center">不具菩提心窍诀，浊世多诩学密者，<br> 口头高法漫虚空，纵称善妙是魔宗。</p> <p style="text-indent:0em;" align="center">未曾学修大乘论，真实教义视如敌，<br> 彼相续无如来道，菩提心彼岂知晓？</p> <p style="text-indent:0em;" align="center">人天导师释迦佛，亦三大劫积闻藏，<br> 方示大乘善妙道，藏土愚者绝非知。</p> <p style="text-indent:0em;" align="center">善心悲心偏袒者，暂时常易泪涌动，<br> 愚者纵捧为菩萨，绝无殊胜菩提心。</p> <p style="text-indent:0em;" align="center">表面多勤诵禅修，自以为是行佛道，<br> 不知初中末窍诀，绝非胜妙佛子行。</p> <p style="text-indent:0em;" align="center">无等人天之依怙，功德源泉三宝前，<br> 未诚皈依获定解，绝非内道佛教徒。</p> <p style="text-indent:0em;" align="center">于佛为谁有何德，何故应皈全不知，<br> 皈依偈纵诵十万，绝非正道之皈依。</p> <p style="text-indent:0em;" align="center">具足三身五智佛，功德数量不可思，<br> 尽解轮回束缚因，无欺永恒之依处。</p> <p style="text-indent:0em;" align="center">妙法佛子菩萨众，无余功德之大海，<br> 人天群生利乐藏，即诸智者之依处。</p> <p style="text-indent:0em;" align="center">如来佛子大勇识，如海密行难测度，<br> 殊胜功德若悉知，具无变信智皈依。</p> <p style="text-indent:0em;" align="center">暂时自心受痛楚，悲悲凄凄泪洗面，<br> 然于三宝未诚信，伪装哀泣愚皈依。</p> <p style="text-indent:0em;" align="center">若未无误而了知，因境依法及学处，<br> 彼人相续岂能具，不共殊胜之皈依？</p> <p style="text-indent:0em;" align="center">无此不具道所依，无长功德庄稼田，<br> 无入解脱道之友，无以纳入佛教列。</p> <p style="text-indent:0em;" align="center">具此三宝庇护下，所作定趋解脱道，<br> 不堕恶趣值正见，生生世世得妙道。</p> <p style="text-indent:0em;" align="center">故以诸时定无欺，三宝作为对境已，<br> 以大士心皈依彼，即菩提心之所依。</p> <p style="text-indent:0em;" align="center">作意自利缚网破，以求他圆正觉心，<br> 以普贤行皆回向，行六度真菩提心。</p> <p style="text-indent:0em;" align="center">愿行世俗胜义等，分类颇多此尽摄，<br> 一切功德之宝源，即此所谓菩提心。</p> <p style="text-indent:0em;" align="center">仅生此心成菩萨，堪为人天供养处，<br> 殊妙利益虽无量，决定获得四特法：</p> <p style="text-indent:0em;" align="center">善根不尽至菩提，果报福德自然增，<br> 对治罪恶与烦恼，名符其实成佛子。</p> <p style="text-indent:0em;" align="center">善发此心实修法，三传窍诀甘露河，<br> 菩提心中一味摄，见解修行咸清净。</p> <p style="text-indent:0em;" align="center">深见离戏真如性，般若经直宣空性，<br> 各别自证入定境，定解离心大中观。</p> <p style="text-indent:0em;" align="center">此义深见传承要，二佛龙猛师徒尊，<br> 传承未被杜撰染，依此智宗断增益。</p> <p style="text-indent:0em;" align="center">修定慧度之八事，不住不行三智境，<br> 等性三昧无修修，恒常入定行地道。</p> <p style="text-indent:0em;" align="center">此义深广之窍诀，补处弥勒及无著，<br> 善说未被寻思污，依此宗风如实修。</p> <p style="text-indent:0em;" align="center">广大行派普贤行，佛子胜举无边际，<br> 归摄一戒舍身财，三时善根及护增。</p> <p style="text-indent:0em;" align="center">此义广行派窍诀，佛子无等寂天尊，<br> 学集入行善妙论，勤闻思诵实地行。</p> <p style="text-indent:0em;" align="center">所护主要根本罪，随前传承十八条，<br> 中者为四皆综合，加舍愿心后廿二。</p> <p style="text-indent:0em;" align="center">增即主要行六度，易懂切要窍诀法，<br> 如入行论印藏无，未依此修岂成佛？</p> <p style="text-indent:0em;" align="center">三传窍诀甘露河，汇于善说无恼海，<br> 未杂心过混浊毒，全知论典大车疏。</p> <p style="text-indent:0em;" align="center">搅拌多闻甘露海，撷取善说精醍醐，<br> 不以三信舌品尝，全知妙手岂能领？</p> <p style="text-indent:0em;" align="center">此论显密之总释，传承难思窍诀足，<br> 如来诸宗无谬具，如此善说前未有。</p> <p style="text-indent:0em;" align="center">能仁宗旨韶华身，装点能诠句宝饰，<br> 所诠义深持乐触，九乘佛法皆居此。</p> <p style="text-indent:0em;" align="center">片面自满新旧犬，狂吠奋力相宰割，<br> 饱食一方道之腹，未尝圆满佛法宴。</p> <p style="text-indent:0em;" align="center">三身圆满法宫中，妙法圆满天女身，<br> 接触喜唱九乘歌，赡洲全知父子已。</p> <p style="text-indent:0em;" align="center">此论具足诸佛法，其余诸论偏一方，<br> 纵然深奥未具全，九乘甚深之要点。</p> <p style="text-indent:0em;" align="center">浊世佛法执偏袒，虚假寻思染显宗，<br> 假伏藏师泯密教，随意杜撰之此时，<br> 契合教理智者论，体验成就真窍诀，<br> 虔信无异佛亲言，全知此论外何需？</p> <p style="text-indent:0em;" align="center">精妙论如珍珠鬘，顶戴讲闻受持者，<br> 善缘持教彼大德，全知上师追随者。</p> <p style="text-indent:0em;" align="center">以搞世间八法心，扰乱佛教实丑恶，<br> 未获全知赐开许，盗窃善说岂持教？</p> <p style="text-indent:0em;" align="center">与如来语无二致，如此善说实难得，<br> 竭力奉劝有智者，勤讲闻修此等论。</p> <p style="text-indent:0em;" align="center">空前绝后此善说，乃千要诀之伏藏，<br> 若欲开启此宝藏，当具锋芒之智慧。</p> <p style="text-indent:0em;" align="center">三信具慧有缘者，取全知师意伏藏，<br> 自勤实修广传他，真伏藏师成就者。</p> <p style="text-indent:0em;" align="center">此外觉受纷现法，零星修法无生圆，<br> 何等富足智者呵，莲师教法贩卖者。</p> <p style="text-indent:0em;" align="center">于同真佛成就者，言教不信不实修，<br> 渴求凡愚迷乱语，断绝法缘之征兆。</p> <p style="text-indent:0em;" align="center">若真实修则无需，铃鼓铮铮数念珠，<br> 三休息及功德藏，所出教言当实修。</p> <p style="text-indent:0em;" align="center">口头实修有何用？理解句义反复修，<br> 教义融心净自意，闭关实修诸要诀。</p> <p style="text-indent:0em;" align="center">若晓此理循佛迹，讲修教法一时持，<br> 教法证法自驾驭，不久生起择法智。</p> <p style="text-indent:0em;" align="center">此外不知有法者，通达法性非圣智，<br> 有如所智无尽所，此圣者违佛教轨。</p> <p style="text-indent:0em;" align="center">一切如来通衢道，菩萨由乐至乐道，<br> 结缘悉得解脱法，修此一佛掌中握。</p> <p style="text-indent:0em;" align="center">故愿你我永不离，至尊全知此妙论，<br> 以菩萨行解相续，饶益等同虚空众。</p> <p style="text-indent:0em;" align="center">虽我不喜未实修，凭口说法如鹦鹉，<br> 然依全知第二佛，师徒所说无欺惑，<br> 同行法友屡劝请，盛情难却石渠生，<br> 阿哦沙波撰实语，愿成众生诚信处。</p> <p>善哉！善哉！善哉！</p> <p>&nbsp; </p> <p align="right">二○○三年藏历十二月译</p> <p>&nbsp; </p> </td>
